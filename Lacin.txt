Pamier šryftu:
A
A
A
Koler sajta:
K
K
K

Nastrojki
Mova:
BJeŁ
Pošuk
logo
Prezident Respubliki Biełaruś
Tekst Kanstytucyi Respubliki Biełaruś
Preambuła
My, narod Respubliki Biełaruś (Biełarusi),
zychodziačy z adkaznasci za ciapierašni stan i budučyniu Biełarusi,
usviedamlajučy siabie paŭnapraŭnym sub’jektam susvietnaha supolnictva i pacviardžajučy svaju prychilnasć da ahulnačałaviečych kaštoŭnasciej,
hruntujučysia na svaim niead’jemnym pravie na samavyznačennie, zachavannie nacyjanalnaj samabytnasci i suvierenitetu,
abapirajučysia na šmatviakovuju historyju razviccia biełaruskaj dziaržaŭnasci, kulturnyja i duchoŭnyja tradycyi,
scviardžajučy pravy i svabody čałavieka i hramadzianina, asnovy pravavoj dziaržavy i sacyjalna spraviadlivaha hramadstva,
žadajučy zabiaspiečyć mir i hramadzianskuju zhodu, dabrabyt hramadzian, niepachisnasć narodaŭładdzia, niezaležnasć i roskvit Respubliki Biełaruś,
prymajem hetu Kanstytucyju – Asnoŭny Zakon Respubliki Biełaruś.

Razdzieł I. Asnovy kanstytucyjnaha ładu
Artykuł 1. 
Respublika Biełaruś – unitarnaja demakratyčnaja sacyjalnaja pravavaja dziaržava.

Respublika Biełaruś vałodaje viaršenstvam i paŭnatoj ułady na svajoj terytoryi, samastojna ažycciaŭlaje ŭnutranuju i zniešniuju palityku.

Respublika Biełaruś abaraniaje svaju niezaležnasć i terytaryjalnuju cełasnasć, kanstytucyjny ład, zabiaspiečvaje zakonnasć i pravaparadak.

Artykuł 2. 
Čałaviek, jaho pravy, svabody i harantyi ich realizacyi z’jaŭlajucca najvyšejšaj kaštoŭnasciu i metaj hramadstva i dziaržavy. 

Dziaržava adkaznaja pierad hramadzianinam za stvarennie ŭmoŭ dla svabodnaha i hodnaha razviccia asoby. Hramadzianin adkazny pierad dziaržavaj za niaŭchilnaje vykanannie abaviazkaŭ, jakija ŭskładzieny na jaho Kanstytucyjaj.

Artykuł 3. 
Adzinaj krynicaj dziaržaŭnaj ułady i nośbitam suvierenitetu ŭ Respublicy Biełaruś z’jaŭlajecca narod. Narod ažycciaŭlaje svaju ŭładu niepasredna, praz pradstaŭničyja i inšyja orhany ŭ formach i miežach, vyznačanych Kanstytucyjaj.

Lubyja dziejanni pa zmianienniu kanstytucyjnaha ładu i dasiahnienniu dziaržaŭnaj ułady hvałtoŭnymi mietadami, a taksama šlacham inšaha parušennia zakonaŭ Respubliki Biełaruś karajucca zhodna z zakonam.

Artykuł 4. 
Demakratyja ŭ Respublicy Biełaruś ažycciaŭlajecca na asnovie ideałohii biełaruskaj dziaržavy, a taksama raznastajnasci palityčnych instytutaŭ i pohladaŭ.

Ideałohija palityčnych partyj, relihijnych abo inšych hramadskich ab’jadnanniaŭ, sacyjalnych hrup nie moža ŭstanaŭlivacca ŭ jakasci abaviazkovaj dla hramadzian.

Artykuł 5. 
Palityčnyja partyi, inšyja hramadskija ab’jadnanni, dziejničajučy ŭ ramkach Kanstytucyi i zakonaŭ Respubliki Biełaruś, sadziejničajuć realizacyi i abaronie pravoŭ, svabod i intaresaŭ čałavieka i hramadzianina.

Palityčnyja partyi i inšyja hramadskija ab’jadnanni majuć prava karystacca dziaržaŭnymi srodkami masavaj infarmacyi ŭ paradku, vyznačanym zakanadaŭstvam.

Zabaraniajecca stvarennie i dziejnasć palityčnych partyj, a taksama inšych hramadskich ab’jadnanniaŭ, jakija majuć na mecie hvałtoŭnaje zmianiennie kanstytucyjnaha ładu ci viaduć prapahandu vajny, sacyjalnaj, nacyjanalnaj, relihijnaj i rasavaj varožasci.

Artykuł 6. 
Dziaržaŭnaja ŭłada ŭ Respublicy Biełaruś ažycciaŭlajecca na asnovie padziełu jaje na zakanadaŭčuju, vykanaŭčuju i sudovuju. Dziaržaŭnyja orhany ŭ miežach svaich paŭnamoctvaŭ samastojnyja: jany ŭzajemadziejničajuć pamiž saboj, strymlivajuć i ŭraŭnavažvajuć adzin adnaho.

Artykuł 7. 
U Respublicy Biełaruś ustanaŭlivajecca pryncyp viaršenstva prava.

Kanstytucyja maje najvyšejšuju jurydyčnuju siłu i pramoje dziejannie na ŭsioj terytoryi Respubliki Biełaruś. Inšyja pravavyja akty vydajucca na asnovie i ŭ adpaviednasci z Kanstytucyjaj.

Dziaržava, usie jaje orhany i słužbovyja asoby, arhanizacyi i hramadzianie dziejničajuć u miežach Kanstytucyi i pryniatych u adpaviednasci z joju aktaŭ zakanadaŭstva.

Pravavyja akty abo ich asobnyja pałaženni, pryznanyja va ŭstanoŭlenym zakonam paradku supiarečnymi z pałaženniami Kanstytucyi, nie majuć jurydyčnaj siły.

Narmatyŭnyja pravavyja akty padlahajuć aficyjnamu apublikavanniu abo davodziacca da ŭsieahulnaha viedama inšym praduhledžanym zakonam sposabam.

Artykuł 8. 
Respublika Biełaruś pryznaje pryjarytet ahulnapryznanych pryncypaŭ mižnarodnaha prava i zabiaspiečvaje adpaviednasć im zakanadaŭstva.

Respublika Biełaruś u adpaviednasci z normami mižnarodnaha prava moža na dobraachvotnaj asnovie ŭvachodzić u miždziaržaŭnyja ŭtvarenni i vychodzić z ich.

Nie dapuskajecca zaklučennie mižnarodnych dahavoraŭ, jakija supiarečać Kanstytucyi.

Artykuł 9. 
Terytoryja Respubliki Biełaruś z’jaŭlajecca naturalnaj umovaj isnavannia i prastoravaj miažoj samavyznačennia naroda, asnovaj jaho dabrabytu i suvierenitetu Respubliki Biełaruś.

Terytoryja Biełarusi adzinaja i nieadčužalnaja.

Administracyjna-terytaryjalnaje ŭładkavannie dziaržavy vyznačajecca zakonam.

Artykuł 10. 
Hramadzianinu Respubliki Biełaruś harantujecca abarona i zastupnictva dziaržavy jak na terytoryi Biełarusi, tak i za jaje miežami.

Nichto nie moža być pazbaŭleny hramadzianstva Respubliki Biełaruś abo prava zmianić hramadzianstva.

Hramadzianin Respubliki Biełaruś nie moža być vydadzieny zamiežnaj dziaržavie, kali inšaje nie praduhledžana mižnarodnymi dahavorami Respubliki Biełaruś.

Nabyccio i spyniennie hramadzianstva ažycciaŭlajucca ŭ adpaviednasci z zakonam.

Artykuł 11. 
Zamiežnyja hramadzianie i asoby biez hramadzianstva na terytoryi Biełarusi karystajucca pravami i svabodami i vykonvajuć abaviazki naroŭni z hramadzianami Respubliki Biełaruś, kali inšaje nie vyznačana Kanstytucyjaj, zakonami i mižnarodnymi dahavorami.

Artykuł 12. 
Respublika Biełaruś moža nadavać prava prytułku asobam, jakija cierpiać pierasled u inšych dziaržavach za palityčnyja, relihijnyja pierakananni abo nacyjanalnuju prynaležnasć.

Artykuł 13. 
Ułasnasć moža być dziaržaŭnaj i pryvatnaj.

Dziaržava nadaje ŭsim roŭnyja pravy dla ažycciaŭlennia haspadarčaj i inšaj dziejnasci, akramia zabaronienaj zakonam, i harantuje roŭnuju abaronu i roŭnyja ŭmovy dla razviccia ŭsich form ułasnasci.

Dziaržava harantuje ŭsim roŭnyja mahčymasci svabodnaha vykarystannia zdolnasciej i majomasci dla pradprymalnickaj i inšaj nie zabaronienaj zakonam ekanamičnaj dziejnasci.

Dziaržava ažycciaŭlaje rehulavannie ekanamičnaj dziejnasci ŭ intaresach čałavieka i hramadstva; zabiaspiečvaje nakiravannie i kaardynacyju dziaržaŭnaj i pryvatnaj ekanamičnaj dziejnasci ŭ sacyjalnych metach.

Nietry, vody, lasy składajuć vyklučnuju ŭłasnasć dziaržavy. Ziemli sielskahaspadarčaha pryznačennia znachodziacca va ŭłasnasci dziaržavy.

Zakonam mohuć być vyznačany i inšyja ab’jekty, jakija znachodziacca tolki va ŭłasnasci dziaržavy, abo ŭstanoŭleny asoby paradak pierachodu ich u pryvatnuju ŭłasnasć, a taksama zamacavana vyklučnaje prava dziaržavy na ažycciaŭlennie asobnych vidaŭ dziejnasci.

Dziaržava harantuje pracoŭnym prava prymać udzieł u kiravanni arhanizacyjami z metaj pavyšennia efiektyŭnasci ich raboty i palapšennia sacyjalna-ekanamičnaha ŭzroŭniu žyccia.

Artykuł 14. 
Dziaržava rehuluje adnosiny pamiž sacyjalnymi, nacyjanalnymi i inšymi supolnasciami na asnovie pryncypaŭ roŭnasci pierad zakonam, pavahi ich pravoŭ i intaresaŭ.

Adnosiny ŭ sacyjalna-pracoŭnaj sfiery pamiž orhanami dziaržaŭnaha kiravannia, ab’jadnanniami najmalnikaŭ i prafiesijnymi sajuzami ažycciaŭlajucca na pryncypach sacyjalnaha partniorstva i ŭzajemadziejannia bakoŭ.

Artykuł 15. 
Dziaržava adkaznaja za zachavannie historyka-kulturnaj i duchoŭnaj spadčyny, svabodnaje razviccio kultur usich nacyjanalnych supolnasciej, jakija pražyvajuć u Respublicy Biełaruś.

Artykuł 16. 
Relihii i vieravyznanni roŭnyja pierad zakonam.

Uzajemaadnosiny dziaržavy i relihijnych arhanizacyj rehulujucca zakonam z ulikam ich upłyvu na farmiravannie duchoŭnych, kulturnych i dziaržaŭnych tradycyj biełaruskaha naroda.

Zabaraniajecca dziejnasć relihijnych arhanizacyj, ich orhanaŭ i pradstaŭnikoŭ, jakaja nakiravana suprać suvierenitetu Respubliki Biełaruś, jaje kanstytucyjnaha ładu i hramadzianskaj zhody ci zviazana z parušenniem pravoŭ i svabod hramadzian, a taksama pieraškadžaje vykananniu hramadzianami ich dziaržaŭnych, hramadskich, siamiejnych abaviazkaŭ abo pryčyniaje škodu ich zdaroŭju i maralnasci.

Artykuł 17. 
Dziaržaŭnymi movami ŭ Respublicy Biełaruś z’jaŭlajucca biełaruskaja i ruskaja movy.

Artykuł 18. 
Respublika Biełaruś u svajoj zniešniaj palitycy zychodzić z pryncypaŭ roŭnasci dziaržaŭ, nieprymianiennia siły abo pahrozy siłaj, nieparušnasci miežaŭ, mirnaha ŭrehulavannia sprečak, nieŭmiašannia va ŭnutranyja spravy i inšych ahulnapryznanych pryncypaŭ i normaŭ mižnarodnaha prava.

Respublika Biełaruś vyklučaje vajennuju ahresiju sa svajoj terytoryi ŭ dačynienni da inšych dziaržaŭ.

Artykuł 19. 
Simvałami Respubliki Biełaruś jak suvierennaj dziaržavy z’jaŭlajucca jaje Dziaržaŭny sciah, Dziaržaŭny hierb i Dziaržaŭny himn. Apisannie dziaržaŭnych simvałaŭ i paradak ich vykarystannia vyznačajucca zakonam.

Artykuł 20. 
Stalica Respubliki Biełaruś – horad Minsk.

Status horada Minska vyznačajecca zakonam. 

Razdzieł II. Asoba, Hramadstva, Dziaržava
Artykuł 21. 
Zabiespiačennie pravoŭ i svabod hramadzian Respubliki Biełaruś z’jaŭlajecca najvyšejšaj metaj dziaržavy.

Kožny maje prava na hodny ŭzrovień žyccia, uklučajučy dastatkovaje charčavannie, adziennie, žyłlo i pastajannaje palapšennie nieabchodnych dla hetaha ŭmoŭ.

Kožny pavinien prajaŭlać sacyjalnuju adkaznasć, unosić pasilny ŭkład u razviccio hramadstva i dziaržavy.

Dziaržava harantuje pravy i svabody hramadzian Biełarusi, zamacavanyja ŭ Kanstytucyi, zakonach i praduhledžanyja mižnarodnymi abaviazacielstvami dziaržavy.

Artykuł 22. 
Usie roŭnyja pierad zakonam i majuć prava biez usiakaj dyskryminacyi na roŭnuju abaronu pravoŭ i zakonnych intaresaŭ.

Artykuł 23. 
Abmiežavannie pravoŭ i svabod asoby dapuskajecca tolki ŭ vypadkach, praduhledžanych zakonam, u intaresach nacyjanalnaj biaspieki, hramadskaha paradku, abarony marali, zdaroŭja nasielnictva, pravoŭ i svabod inšych asob.

Nichto nie moža karystacca pieravahami i pryvilejami, jakija supiarečać zakonu.

Artykuł 24. 
Kožny maje prava na žyccio.

Dziaržava abaraniaje žyccio čałavieka ad lubych supraćpraŭnych zamachaŭ.

Smiarotnaja kara da jaje admieny moža prymianiacca ŭ adpaviednasci z zakonam jak vyklučnaja miera pakarannia za asabliva ciažkija złačynstvy i tolki zhodna z pryhavoram suda.

Artykuł 25. 
Dziaržava zabiaspiečvaje svabodu, niedatykalnasć i hodnasć asoby. Abmiežavannie abo pazbaŭlennie asabistaj svabody mahčyma ŭ vypadkach i paradku, ustanoŭlenych zakonam.

Asoba, uziataja pad vartu, maje prava na sudovuju pravierku zakonnasci jaje zatrymannia abo aryštu.

Nichto nie pavinien padviarhacca katavanniam, žorstkamu, biesčałaviečnamu abo znievažalnamu da jaho hodnasci abychodžanniu ci pakaranniu, a taksama biez jaho zhody padviarhacca miedycynskim abo inšym dosledam.

Artykuł 26. 
Nichto nie moža być pryznany vinavatym u złačynstvie, kali jaho vina nie budzie ŭ praduhledžanym zakonam paradku dakazana i ŭstanoŭlena pryhavoram suda, jaki ŭstupiŭ u zakonnuju siłu. Toj, kaho abvinavačvajuć, nie pavinien dakazvać svaju nievinavatasć.

Artykuł 27. 
Nichto nie pavinien prymušacca davać pakazanni i tłumačenni suprać samoha siabie, členaŭ svajoj siam’i, blizkich rodnych. Dokazy, atrymanyja z parušenniem zakona, nie majuć jurydyčnaj siły.

Artykuł 28. 
Kožny maje prava na abaronu ad niezakonnaha ŭmiašannia ŭ jaho pryvatnaje žyccio, u tym liku ad zamachu na tajnu jaho karespandencyi, telefonnych i inšych paviedamlenniaŭ, na jaho honar i hodnasć.

Dziaržava stvaraje ŭmovy dla abarony piersanalnych danych i biaspieki asoby i hramadstva pry ich vykarystanni.

Artykuł 29. 
Niedatykalnasć žyłla i inšych zakonnych uładanniaŭ hramadzian harantujecca. Nichto nie maje prava biez zakonnaj padstavy ŭvajsci ŭ žyłlo i inšaje zakonnaje ŭładannie hramadzianina suprać jaho voli.

Artykuł 30. 
Hramadzianie Respubliki Biełaruś majuć prava svabodna pieramiaščacca i vybirać miesca žycharstva ŭ miežach Respubliki Biełaruś, pakidać jaje i biespieraškodna viartacca nazad.

Artykuł 31. 
Kožny maje prava samastojna vyznačać svaje adnosiny da relihii, asabista abo sumiesna z inšymi vyznavać lubuju relihiju abo nie vyznavać nijakaj, vykazvać i raspaŭsiudžvać pierakananni, zviazanyja z adnosinami da relihii, udzielničać u adpraŭlenni relihijnych kultaŭ, rytuałaŭ, abradaŭ, nie zabaronienych zakonam.

Artykuł 32. 
Šlub jak sajuz žančyny i mužčyny, siam’ja, maciarynstva, baćkoŭstva i dziacinstva znachodziacca pad abaronaj dziaržavy.

Žančyna i mužčyna pa dasiahnienni šlubnaha ŭzrostu majuć prava na dobraachvotnaj asnovie ŭstupić u šlub i stvaryć siam’ju. Sužency majuć roŭnyja pravy ŭ šlubie i siam’i.

Baćki abo asoby, jakija ich zamianiajuć, majuć prava i abaviazany vychoŭvać dziaciej, kłapacicca ab ich zdaroŭi, razvicci i navučanni, rychtavać da hramadska karysnaj pracy, pryvivać kulturu i pavahu da zakonaŭ, histaryčnych i nacyjanalnych tradycyj Biełarusi. Dzicia nie pavinna padviarhacca žorstkamu abychodžanniu abo zniavazie, pryciahvacca da rabot, jakija mohuć naniesci škodu jaho fizičnamu, razumovamu abo maralnamu razvicciu. Dzieci abaviazany kłapacicca pra baćkoŭ, a taksama pra asob, jakija ich zamianiajuć, i akazvać im dapamohu.

Dziaržava akazvaje padtrymku siem’jam z dziećmi, dzieciam-sirotam i dzieciam, jakija zastalisia biez apiekavannia baćkoŭ.

Dziaržava zabiaspiečvaje pryjarytet vychavannia dziaciej u siam’i. Dzieci mohuć być addzieleny ad svajoj siam’i suprać voli baćkoŭ i inšych asob, jakija ich zamianiajuć, tolki na padstavie rašennia suda, kali baćki abo inšyja asoby, jakija ich zamianiajuć, nie vykonvajuć svaich abaviazkaŭ.

Žančynam i mužčynam zabiaspiečvajecca pradastaŭlennie roŭnych mahčymasciej u atrymanni adukacyi i prafiesijnaj padrychtoŭcy, u pracy i vyłučenni pa słužbie (rabocie), u hramadska-palityčnaj, kulturnaj i inšych sfierach dziejnasci, a taksama stvarennie ŭmoŭ dla achovy ich pracy i zdaroŭja.

Artykuł 321.
Dziaržava sadziejničaje duchoŭnamu, maralnamu, intelektualnamu i fizičnamu razvicciu moładzi, stvaraje nieabchodnyja ŭmovy dla jaje svabodnaha i efiektyŭnaha ŭdziełu ŭ hramadskim žycci, realizacyi patencyjału moładzi ŭ intaresach usiaho hramadstva.

Artykuł 33. 
Kožnamu harantujecca svaboda pohladaŭ, pierakananniaŭ i ich svabodnaje vykazvannie.

Nichto nie moža być prymušany da vykazvannia svaich pierakananniaŭ abo admovy ad ich.

Manapalizacyja srodkaŭ masavaj infarmacyi dziaržavaj, arhanizacyjami abo asobnymi hramadzianami, a taksama cenzura nie dapuskajucca.

Artykuł 34. 
Hramadzianam Respubliki Biełaruś harantujecca prava na atrymannie, zachoŭvannie i raspaŭsiudžvannie poŭnaj, dakładnaj i svoječasovaj infarmacyi ab dziejnasci dziaržaŭnych orhanaŭ, ab palityčnym, ekanamičnym, kulturnym i mižnarodnym žycci, stanie navakolnaha asiaroddzia.

Dziaržaŭnyja orhany, słužbovyja asoby abaviazany dać hramadzianinu Respubliki Biełaruś mahčymasć aznajomicca z materyjałami, jakija zakranajuć jaho pravy i zakonnyja intaresy.

Karystannie infarmacyjaj moža być abmiežavana zakanadaŭstvam u metach abarony honaru, hodnasci, pryvatnaha i siamiejnaha žyccia hramadzian i poŭnaha ažycciaŭlennia imi svaich pravoŭ.

Artykuł 35. 
Svaboda schodaŭ, mitynhaŭ, vuličnych šesciaŭ, demanstracyj i pikietavannia, jakija nie parušajuć pravaparadak i pravy inšych hramadzian Respubliki Biełaruś, harantujecca dziaržavaj. Paradak praviadziennia ŭkazanych mierapryjemstvaŭ vyznačajecca zakonam.

Artykuł 36. 
Kožny maje prava na svabodu ab’jadnanniaŭ.

Hramadzianie dla ažycciaŭlennia i zadavalniennia palityčnych, sacyjalnych, ekanamičnych, kulturnych i inšych intaresaŭ majuć prava na stvarennie palityčnych partyj i inšych hramadskich ab’jadnanniaŭ, udzieł u ich dziejnasci.

Palityčnyja partyi i inšyja hramadskija ab’jadnanni stvarajucca i dziejničajuć u adpaviednasci z zakonam.

Suddzi, prakurorskija rabotniki, supracoŭniki Kamiteta dziaržaŭnaha kantrolu, vajenizavanych arhanizacyj, vajennasłužačyja nie mohuć być členami palityčnych partyj.

Artykuł 37. 
Hramadzianie Respubliki Biełaruś majuć prava ŭdzielničać u vyrašenni dziaržaŭnych spraŭ jak niepasredna, tak i praz svabodna vybrannych pradstaŭnikoŭ.

Niepasredny ŭdzieł hramadzian u kiravanni spravami hramadstva i dziaržavy zabiaspiečvajecca praviadzienniem refierendumaŭ, abmierkavanniem prajektaŭ zakonaŭ, inšych narmatyŭnych pravavych aktaŭ i pytanniaŭ respublikanskaha i miascovaha značennia, inšymi vyznačanymi zakonam sposabami.

U paradku, ustanoŭlenym zakanadaŭstvam, hramadzianie Respubliki Biełaruś prymajuć udzieł u abmierkavanni pytanniaŭ dziaržaŭnaha i hramadskaha žyccia na respublikanskich i miascovych schodach.

Artykuł 38. 
Hramadzianie Respubliki Biełaruś majuć prava svabodna vybirać i być vybranymi ŭ dziaržaŭnyja orhany na asnovie ŭsieahulnaha, roŭnaha, pramoha abo ŭskosnaha vybarčaha prava pry tajnym hałasavanni.

Artykuł 39. 
Hramadzianie Respubliki Biełaruś u adpaviednasci sa svaimi zdolnasciami, prafiesijnaj padrychtoŭkaj majuć prava roŭnaha dostupu da lubych pasad u dziaržaŭnych orhanach.

Artykuł 40. 
Kožny maje prava nakiroŭvać asabistyja abo kalektyŭnyja zvaroty ŭ dziaržaŭnyja orhany.

Dziaržaŭnyja orhany, a taksama słužbovyja asoby abaviazany razhledzieć zvarot i dać adkaz pa sutnasci ŭ vyznačany zakonam termin. Admova ad razhladu padadzienaj zajavy pavinna być piśmova matyvavanaj.

Artykuł 41. 
Hramadzianam Respubliki Biełaruś harantujecca prava na pracu jak najbolš hodny sposab samascviardžennia čałavieka, heta značyć prava na vybar prafiesii, rodu zaniatkaŭ i raboty ŭ adpaviednasci z pryzvanniem, zdolnasciami, adukacyjaj, prafiesijnaj padrychtoŭkaj i z ulikam hramadskich patrebnasciej, a taksama na zdarovyja i biaspiečnyja ŭmovy pracy.

Dziaržava stvaraje ŭmovy dla poŭnaj zaniatasci nasielnictva. U vypadku niezaniatasci asoby pa nie zaležnych ad jaje pryčynach joj harantujecca navučannie novym spiecyjalnasciam i pavyšennie kvalifikacyi z ulikam hramadskich patrebnasciej, a taksama dapamoha pa biespracoŭi ŭ adpaviednasci z zakonam.

Hramadzianie majuć prava na abaronu svaich ekanamičnych i sacyjalnych intaresaŭ, uklučajučy prava na ab’jadnannie ŭ prafiesijnyja sajuzy, zaklučennie kalektyŭnych dahavoraŭ (pahadnienniaŭ) i prava na zabastoŭku.

Prymusovaja praca zabaraniajecca, akramia raboty abo słužby na padstavie sudovaj pastanovy abo ŭ adpaviednasci z zakonami ab nadzvyčajnym i vajennym stanoviščach.

Artykuł 42. 
Asobam, jakija pracujuć pa najmu, harantujecca spraviadlivaja dola ŭznaharodžannia ŭ ekanamičnych vynikach pracy ŭ adpaviednasci z jaje kolkasciu, jakasciu i hramadskim značenniem, ale nie nižej za ŭzrovień, jaki zabiaspiečvaje im i ich siem’jam svabodnaje i hodnaje isnavannie.

Žančyny i mužčyny, darosłyja i niepaŭnaletnija majuć prava na roŭnaje ŭznaharodžannie za pracu roŭnaj vartasci.

Artykuł 43. 
Pracoŭnyja majuć prava na adpačynak. Dla tych, chto pracuje pa najmu, heta prava zabiaspiečvajecca ŭstanaŭlenniem rabočaha tydnia, jaki nie pieravyšaje 40 hadzin, skaročanaj praciahłasciu raboty ŭ načny čas, pradastaŭlenniem štohadovych apłatnych vodpuskaŭ, dzion štotydniovaha adpačynku.

Artykuł 44. 
Dziaržava harantuje kožnamu prava ŭłasnasci i sadziejničaje jaje nabycciu.

Ułasnik maje prava vałodać, karystacca i rasparadžacca majomasciu jak adnaasobna, tak i sumiesna z inšymi asobami. Niedatykalnasć ułasnasci, prava jaje atrymannia ŭ spadčynu achoŭvajucca zakonam.

Ułasnasć, nabytaja zakonnym sposabam, abaraniajecca dziaržavaj.

Dziaržava zaachvočvaje i achoŭvaje zbieraženni hramadzian, stvaraje harantyi viartannia ŭkładaŭ.

Prymusovaje adčužennie majomasci dapuskajecca tolki pa matyvach hramadskaj nieabchodnasci pry zachavanni ŭmoŭ i paradku, vyznačanych zakonam, sa svoječasovym i poŭnym kampiensavanniem koštu adčužanaj majomasci, a taksama zhodna z sudovaj pastanovaj.

Ažycciaŭlennie prava ŭłasnasci nie pavinna supiarečyć hramadskaj karysci i biaspiecy, nanosić škody navakolnamu asiaroddziu, historyka-kulturnym kaštoŭnasciam, uciskać pravy i abaraniajemyja zakonam intaresy inšych asob.

Artykuł 45. 
Hramadzianam Respubliki Biełaruś harantujecca prava na achovu zdaroŭja, uklučajučy biaspłatnaje lačennie za košt dziaržaŭnych srodkaŭ u paradku, ustanoŭlenym zakonam. Hramadzianie kłapociacca ab zachavanni ŭłasnaha zdaroŭja.

Dziaržava stvaraje ŭmovy dastupnaha dla ŭsich hramadzian miedycynskaha absłuhoŭvannia.

Prava hramadzian Respubliki Biełaruś na achovu zdaroŭja zabiaspiečvajecca taksama razvicciom fizičnaj kultury i sportu, mierami pa azdaraŭlenniu navakolnaha asiaroddzia, mahčymasciu karystannia azdaraŭlenčymi ŭstanovami, udaskanalvanniem achovy pracy.

Artykuł 46. 
Kožny maje prava na spryjalnaje navakolnaje asiaroddzie i na pakryccio škody, pryčynienaj parušenniem hetaha prava.

Dziaržava ažycciaŭlaje kantrol za racyjanalnym vykarystanniem pryrodnych resursaŭ u metach abarony i palapšennia ŭmoŭ žyccia, a taksama achovy i adnaŭlennia navakolnaha asiaroddzia.

Respublika Biełaruś razvivaje atamnuju enierhietyku z mirnymi metami, zabiaspiečvaje biaspieku pry vytvorčasci i vykarystanni atamnaj enierhii.

Artykuł 47. 
Hramadzianam Respubliki Biełaruś harantujecca prava na sacyjalnaje zabiespiačennie pa ŭzroscie, u vypadku chvaroby, invalidnasci, straty pracazdolnasci, straty karmiciela i ŭ inšych vypadkach, praduhledžanych zakonam.

Dziaržava prajaŭlaje asablivy kłopat ab vieteranach vajny i pracy, ab asobach, jakija stracili zdaroŭje pry abaronie dziaržaŭnych i hramadskich intaresaŭ, a taksama ab invalidach i pažyłych ludziach.

Invalidam zabiaspiečvajucca roŭnyja mahčymasci dla ažycciaŭlennia pravoŭ i svabod čałavieka i hramadzianina. Dziaržavaj realizujecca palityka sacyjalnaj intehracyi invalidaŭ, stvarennia dastupnaha asiaroddzia i palapšennia jakasci ich žyccia, padtrymki siem’jaŭ z invalidami.

Artykuł 48. 
Hramadzianie Respubliki Biełaruś majuć prava na žyłlo. Hetaje prava zabiaspiečvajecca razvicciom dziaržaŭnaha i pryvatnaha žyłlovaha fondu, sadziejničanniem hramadzianam u nabycci žyłla.

Hramadzianam, jakija majuć patrebu ŭ sacyjalnaj abaronie, žyłlo pradastaŭlajecca dziaržavaj i miascovym samakiravanniem biaspłatna abo pa dastupnaj dla ich płacie ŭ adpaviednasci z zakanadaŭstvam.

Nichto nie moža być advolna pazbaŭleny žyłla.

Artykuł 49. 
Kožny maje prava na adukacyju.

Harantujucca dastupnasć i biaspłatnasć ahulnaj siaredniaj i prafiesijna-techničnaj adukacyi.

Siaredniaja spiecyjalnaja i vyšejšaja adukacyja dastupnaja dla ŭsich u adpaviednasci sa zdolnasciami kožnaha. Kožny moža na konkursnaj asnovie biaspłatna atrymać adpaviednuju adukacyju ŭ dziaržaŭnych ustanovach adukacyi.

Artykuł 50. 
Kožny maje prava zachoŭvać svaju nacyjanalnuju prynaležnasć, taksama jak nichto nie moža być prymušany da vyznačennia i ŭkazannia nacyjanalnaj prynaležnasci.

Zniavaha nacyjanalnaj hodnasci karajecca zhodna z zakonam.

Kožny maje prava karystacca rodnaj movaj, vybirać movu znosin. Dziaržava harantuje ŭ adpaviednasci z zakonam svabodu vybaru movy vychavannia i navučannia.

Artykuł 51. 
Kožny maje prava na ŭdzieł u kulturnym žycci. Heta prava zabiaspiečvajecca ahulnadastupnasciu kaštoŭnasciej ajčynnaj i susvietnaj kultury, jakija znachodziacca ŭ dziaržaŭnych i hramadskich fondach, razvicciom sietki kulturna-asvietnych ustanoŭ.

Svaboda mastackaj, navukovaj, techničnaj tvorčasci i vykładannia harantujecca.

Intelektualnaja ŭłasnasć achoŭvajecca zakonam.

Dziaržava sadziejničaje razvicciu kultury, navukovych i techničnych dasledavanniaŭ, ukaranienniu inavacyj na karysć ahulnych intaresaŭ.

Artykuł 52. 
Kožny, chto znachodzicca na terytoryi Respubliki Biełaruś, abaviazany vykonvać jaje Kanstytucyju, zakony i pavažać dziaržaŭnyja simvały i nacyjanalnyja tradycyi Biełarusi.

Artykuł 53. 
Kožny abaviazany pavažać hodnasć, pravy, svabody, zakonnyja intaresy inšych asob.

Artykuł 54. 
Kožny abaviazany bierahčy historyka-kulturnuju, duchoŭnuju spadčynu i inšyja nacyjanalnyja kaštoŭnasci.

Zachavannie histaryčnaj pamiaci ab hieraičnym minułym biełaruskaha naroda, patryjatyzm z’jaŭlajucca abaviazkam kožnaha hramadzianina Respubliki Biełaruś.

Artykuł 55. 
Achova pryrodnaha asiaroddzia i bieražlivyja adnosiny da pryrodnych resursaŭ – abaviazak kožnaha.

Artykuł 56. 
Hramadzianie Respubliki Biełaruś abaviazany prymać udzieł u finansavanni dziaržaŭnych raschodaŭ šlacham vypłaty dziaržaŭnych padatkaŭ, pošlin i inšych płaciažoŭ.

Artykuł 57. 
Abarona Respubliki Biełaruś – abaviazak i sviaščenny doŭh hramadzianina Respubliki Biełaruś.

Paradak prachodžannia vajskovaj słužby, padstavy i ŭmovy vyzvalennia ad vajskovaj słužby ci zamiena jaje alternatyŭnaj vyznačajucca zakonam.

Artykuł 58. 
Nichto nie moža być prymušany da vykanannia abaviazkaŭ, jakija nie praduhledžany Kanstytucyjaj i zakonami, ci da admaŭlennia ad svaich pravoŭ.

Artykuł 59. 
Dziaržava abaviazana prymać usie dastupnyja joj miery dziela stvarennia ŭnutranaha i mižnarodnaha paradku, nieabchodnaha dla poŭnaha ažycciaŭlennia pravoŭ i svabod hramadzian Respubliki Biełaruś, praduhledžanych Kanstytucyjaj.

Dziaržaŭnyja orhany, słužbovyja i inšyja asoby, jakim davierana vykanannie dziaržaŭnych funkcyj, abaviazany ŭ miežach svajoj kampietencyi prymać nieabchodnyja miery dla ažycciaŭlennia i abarony pravoŭ i svabod asoby.

Hetyja orhany i asoby niasuć adkaznasć za dziejanni, jakija parušajuć pravy i svabody asoby.

Artykuł 60. 
Kožnamu harantujecca abarona jaho pravoŭ i svabod kampietentnym, niezaležnym i biesstaronnim sudom u paradku i terminy, vyznačanyja zakonam. Rašenni i dziejanni (biazdziejannie) dziaržaŭnych orhanaŭ i słužbovych asob, jakija ŭščamlajuć pravy i svabody, mohuć być abskardžany ŭ sud.

Z metaj abarony pravoŭ, svabod, honaru i hodnasci hramadzianie ŭ adpaviednasci z zakonam majuć prava spahnać u sudovym paradku jak majomasnuju škodu, tak i materyjalnaje kampiensavannie maralnaj škody.

Artykuł 61. 
Kožny maje prava ŭ adpaviednasci z mižnarodnymi dahavorami Respubliki Biełaruś zviartacca ŭ mižnarodnyja arhanizacyi z metaj abarony svaich pravoŭ i svabod, kali vyčarpany ŭsie najaŭnyja ŭnutrydziaržaŭnyja srodki pravavoj abarony.

Artykuł 62. 
Kožny maje prava na jurydyčnuju dapamohu dla ažycciaŭlennia i abarony pravoŭ i svabod, u tym liku prava karystacca ŭ luby momant dapamohaj advakataŭ i inšych svaich pradstaŭnikoŭ u sudzie, inšych dziaržaŭnych orhanach, inšych arhanizacyjach i ŭ adnosinach sa słužbovymi asobami i hramadzianami. U vypadkach, praduhledžanych zakonam, jurydyčnaja dapamoha akazvajecca za košt dziaržaŭnych srodkaŭ.

Procidziejannie akazanniu pravavoj dapamohi ŭ Respublicy Biełaruś zabaraniajecca.

Artykuł 63. 
Ažycciaŭlennie praduhledžanych hetaj Kanstytucyjaj pravoŭ i svabod asoby moža być prypyniena tolki va ŭmovach nadzvyčajnaha abo vajennaha stanovišča ŭ paradku i miežach, vyznačanych Kanstytucyjaj i zakonam.

Pry ažycciaŭlenni asobych mier u pieryjad nadzvyčajnaha stanovišča nie mohuć abmiažoŭvacca pravy, praduhledžanyja ŭ artykule 24, častcy treciaj artykuła 25, artykułach 26, 31 Kanstytucyi.

Razdzieł III. Vybarčaja sistema. Refierendum
Hłava 1. Vybarčaja sistema
Artykuł 64. 
Vybary deputataŭ i inšych asob, jakija vybirajucca na dziaržaŭnyja pasady narodam, z’jaŭlajucca ŭsieahulnymi: prava vybirać majuć hramadzianie Respubliki Biełaruś, jakija dasiahnuli 18 hadoŭ.

Nie majuć prava vybirać i być vybranymi hramadzianie, pryznanyja sudom niedziejazdolnymi, asoby, jakija ŭtrymlivajucca pa pryhavory suda ŭ miescach pazbaŭlennia voli.

Uzrostavy i inšyja cenzy dla deputataŭ i inšych asob, jakija vybirajucca na dziaržaŭnyja pasady, vyznačajucca adpaviednymi zakonami, kali inšaje nie praduhledžana Kanstytucyjaj.

Luboje pramoje abo ŭskosnaje abmiežavannie vybarčych pravoŭ hramadzian u inšych vypadkach z’jaŭlajecca niedapuščalnym i karajecca zhodna z zakonam.

Artykuł 65. 
Vybary z’jaŭlajucca svabodnymi: vybarščyk asabista vyrašaje, ci ŭdzielničać jamu ŭ vybarach i za kaho hałasavać.

Padrychtoŭka i praviadziennie vybaraŭ pravodziacca adkryta i hałosna.

Artykuł 66. 
Vybary z’jaŭlajucca roŭnymi: vybarščyki majuć roŭnuju kolkasć hałasoŭ.

Kandydaty, jakija vybirajucca na dziaržaŭnyja pasady, udzielničajuć u vybarach na roŭnych padstavach.

Artykuł 67. 
Vybary deputataŭ z’jaŭlajucca pramymi: deputaty vybirajucca hramadzianami niepasredna.

Vybary deputataŭ pravodziacca ŭ adziny dzień hałasavannia ŭ apošniuju niadzielu lutaha.

Artykuł 68. 
Hałasavannie na vybarach z’jaŭlajecca tajnym: kantrol za volevyjaŭlenniem vybarščykaŭ u chodzie hałasavannia zabaraniajecca.

Artykuł 69. 
Prava vyłučennia kandydataŭ u deputaty naležyć palityčnym partyjam, pracoŭnym kalektyvam i hramadzianam u adpaviednasci z zakonam.

Artykuł 70. 
Raschody na padrychtoŭku i praviadziennie vybaraŭ ažycciaŭlajucca za košt dziaržavy ŭ miežach vydzielenych na hetyja mety srodkaŭ. U vypadkach, praduhledžanych zakonam, raschody na padrychtoŭku i praviadziennie vybaraŭ mohuć ažycciaŭlacca za košt srodkaŭ palityčnych partyj, inšych arhanizacyj, hramadzian.

Zabaraniajecca finansavannie raschodaŭ na padrychtoŭku i praviadziennie vybaraŭ zamiežnymi dziaržavami i arhanizacyjami, zamiežnymi hramadzianami, a taksama ŭ inšych vypadkach, praduhledžanych zakonam.

Artykuł 71. 
Praviadziennie vybaraŭ zabiaspiečvajuć vybarčyja kamisii, kali inšaje nie praduhledžana Kanstytucyjaj.

Sistemu vybarčych kamisij uznačalvaje Centralnaja vybarčaja kamisija. Centralnaja vybarčaja kamisija arhanizuje vybary Prezidenta, delehataŭ Usiebiełaruskaha narodnaha schodu, deputataŭ Pałaty pradstaŭnikoŭ i členaŭ Savieta Respubliki, deputataŭ miascovych Savietaŭ deputataŭ, praviadziennie respublikanskich refierendumaŭ, ažycciaŭlaje kantrol za vykananniem zakanadaŭstva ab vybarach i refierendumie, a taksama inšyja paŭnamoctvy, ustanoŭlenyja zakonam.

Staršynia i členy Centralnaj vybarčaj kamisii vybirajucca na piać hadoŭ i vyzvalajucca ad pasady Usiebiełaruskim narodnym schodam.

Sistema, paradak farmiravannia, kampietencyja vybarčych kamisij i harantyi ich niezaležnasci vyznačajucca zakonam.

Paradak praviadziennia vybaraŭ vyznačajecca zakonam.

Vybary nie pravodziacca ŭ pieryjad nadzvyčajnaha abo vajennaha stanovišča.

Artykuł 72. 
Adklikannie deputataŭ ažycciaŭlajecca pa padstavach, praduhledžanych zakonam.

Hałasavannie ab adklikanni deputata pravodzicca ŭ paradku, praduhledžanym dla vybrannia deputata, pa inicyjatyvie nie mienš dvaccaci pracentaŭ hramadzian, jakija vałodajuć vybarčym pravam i pražyvajuć na adpaviednaj terytoryi.

Padstavy i paradak adklikannia členaŭ Savieta Respubliki ŭstanaŭlivajucca zakonam.

Hłava 2. Refierendum (narodnaje hałasavannie)
Artykuł 73. 
Dla vyrašennia važniejšych pytanniaŭ dziaržaŭnaha i hramadskaha žyccia mohuć pravodzicca respublikanskija i miascovyja refierendumy.

Artykuł 74. 
Respublikanskija refierendumy naznačajucca Prezidentam Respubliki Biełaruś pa ŭłasnaj inicyjatyvie, pa prapanovie Usiebiełaruskaha narodnaha schodu, a taksama pa prapanovie Pałaty pradstaŭnikoŭ i Savieta Respubliki, jakaja prymajecca na ich razdzielnych pasiadženniach bolšasciu hałasoŭ ad ustanoŭlenaha Kanstytucyjaj składu (poŭnaha składu) kožnaj z pałat, abo pa prapanovie nie mienš jak 450 tysiač hramadzian, jakija vałodajuć vybarčym pravam, u tym liku nie mienš jak 30 tysiač hramadzian ad kožnaj z abłasciej i horada Minska.

Pytanni, jakija vynosiacca na respublikanski refierendum, padlahajuć praviercy na adpaviednasć Kanstytucyi.

Prezident pasla ŭniasiennia na jaho razhlad u adpaviednasci z zakonam prapanoŭ Usiebiełaruskaha narodnaha schodu, Pałaty pradstaŭnikoŭ i Savieta Respubliki abo hramadzian ab praviadzienni refierendumu naznačaje respublikanski refierendum.

Data praviadziennia respublikanskaha refierendumu ŭstanaŭlivajecca nie pazniej jak praz try miesiacy z dnia vydannia ŭkaza Prezidenta ab naznačenni refierendumu.

Rašenni, pryniatyja respublikanskim refierendumam, padpisvajucca Prezidentam Respubliki Biełaruś.

Artykuł 75. 
Miascovyja refierendumy naznačajucca adpaviednymi miascovymi pradstaŭničymi orhanami pa svajoj inicyjatyvie abo pa prapanovie nie mienš dziesiaci pracentaŭ hramadzian, jakija vałodajuć vybarčym pravam i pražyvajuć na adpaviednaj terytoryi.

Artykuł 76. 
Refierendumy pravodziacca šlacham usieahulnaha, svabodnaha, roŭnaha i tajnaha hałasavannia.

U refierendumach udzielničajuć hramadzianie Respubliki Biełaruś, jakija vałodajuć vybarčym pravam.

Artykuł 77. 
Rašenni, pryniatyja refierendumam, mohuć być admienieny abo zmienieny tolki šlacham refierendumu, kali inšaje nie budzie vyznačana refierendumam.

Artykuł 78. 
PParadak praviadziennia respublikanskich i miascovych refierendumaŭ, a taksama pieralik pytanniaŭ, jakija nie mohuć być vyniesieny na refierendum, vyznačajucca zakonam.

Razdzieł IV. Prezident, Usiebiełaruski narodny schod, Parłamient, Urad, Sud
Hłava 3. Prezident Respubliki Biełaruś
Artykuł 79. 
Prezident Respubliki Biełaruś z’jaŭlajecca Kiraŭnikom dziaržavy, harantam Kanstytucyi Respubliki Biełaruś, pravoŭ i svabod čałavieka i hramadzianina.

Prezident uvasablaje adzinstva naroda, harantuje realizacyju asnoŭnych napramkaŭ unutranaj i zniešniaj palityki, pradstaŭlaje Respubliku Biełaruś u adnosinach z inšymi dziaržavami i mižnarodnymi arhanizacyjami. Prezident prymaje miery pa achovie suvierenitetu Respubliki Biełaruś, jaje nacyjanalnaj biaspieki i terytaryjalnaj cełasnasci, zabiaspiečvaje palityčnuju i ekanamičnuju stabilnasć, pierajemnasć i ŭzajemadziejannie orhanaŭ dziaržaŭnaj ułady, ažycciaŭlaje pasrednictva pamiž orhanami dziaržaŭnaj ułady.

Artykuł 80. 
Prezidentam moža być vybrany hramadzianin Respubliki Biełaruś pa naradženni, nie maładziejšy za 40 hadoŭ, jaki vałodaje vybarčym pravam, pastajanna pražyvaje ŭ Respublicy Biełaruś nie mienš za 20 hadoŭ niepasredna pierad vybarami, nie maje i nie mieŭ raniej hramadzianstva zamiežnaj dziaržavy abo vida na žycharstva ci inšaha dakumienta zamiežnaj dziaržavy, što daje prava na lhoty i inšyja pieravahi.

Artykuł 81. 
Prezident vybirajecca terminam na piać hadoŭ niepasredna narodam Respubliki Biełaruś na asnovie ŭsieahulnaha, svabodnaha, roŭnaha i pramoha vybarčaha prava pry tajnym hałasavanni. Adna i taja ž asoba moža być Prezidentam nie bolš za dva terminy.

Kandydaty na pasadu Prezidenta vyłučajucca hramadzianami Respubliki Biełaruś pry najaŭnasci nie mienš jak 100 tysiač podpisaŭ vybarščykaŭ.

Vybary Prezidenta naznačajucca Pałataj pradstaŭnikoŭ nie pazniej čym za piać miesiacaŭ i pravodziacca nie pazniej čym za dva miesiacy da skančennia terminu paŭnamoctvaŭ papiaredniaha Prezidenta.

Kali pasada Prezidenta akazałasia vakantnaj, vybary pravodziacca nie raniej čym praz 30 dzion i nie pazniej čym praz 70 dzion z dnia adkryccia vakansii.

Artykuł 82. 
Łičycca, što vybary Prezidenta adbylisia, kali ŭ hałasavanni pryniali ŭdzieł bolš pałovy hramadzian Respubliki Biełaruś, uklučanych u spis vybarščykaŭ.

Prezident ličycca vybranym, kali za jaho prahałasavała bolš jak pałova hramadzian Respubliki Biełaruś, jakija pryniali ŭdzieł u hałasavanni.

Kali ni adzin z kandydataŭ nie nabraŭ nieabchodnaj kolkasci hałasoŭ, to ŭ dvuchtydniovy termin pravodzicca druhi tur hałasavannia pa dvuch kandydatach, jakija atrymali najbolšuju kolkasć hałasoŭ vybarščykaŭ. Vybranym ličycca kandydat u Prezidenty, jaki atrymaŭ pry paŭtornym hałasavanni bolš pałovy hałasoŭ vybarščykaŭ, jakija pryniali ŭdzieł u hałasavanni.

Paradak praviadziennia vybaraŭ Prezidenta vyznačajecca zakonam.

Artykuł 83. 
Prezident zastupaje na pasadu pasla pryniasiennia Prysiahi nastupnaha zmiestu:

«Zastupajučy na pasadu Prezidenta Respubliki Biełaruś, uračysta klanusia vierna słužyć narodu Respubliki Biełaruś, pavažać i achoŭvać pravy i svabody čałavieka i hramadzianina, zachoŭvać i abaraniać Kanstytucyju Respubliki Biełaruś, sviata i dobrasumlenna vykonvać uskładzienyja na mianie vysokija abaviazki».

Prysiaha prynosicca va ŭračystaj abstanoŭcy ŭ prysutnasci členaŭ Prezidyuma Usiebiełaruskaha narodnaha schodu, deputataŭ Pałaty pradstaŭnikoŭ i členaŭ Savieta Respubliki, suddziaŭ Kanstytucyjnaha i Viarchoŭnaha sudoŭ nie pazniej dvuch miesiacaŭ z dnia vybrannia Prezidenta. Z momantu pryniasiennia Prysiahi navavybranym Prezidentam paŭnamoctvy papiaredniaha Prezidenta spyniajucca.

Artykuł 84. 
Prezident Respubliki Biełaruś:

1. naznačaje respublikanskija refierendumy;

2. naznačaje čarhovyja i niečarhovyja vybary ŭ Pałatu pradstaŭnikoŭ, Saviet Respubliki i miascovyja pradstaŭničyja orhany;

3. raspuskaje pałaty ŭ vypadkach i ŭ paradku, praduhledžanych Kanstytucyjaj;

4. vyklučany;

5. utvaraje, skasoŭvaje i rearhanizuje Administracyju Prezidenta Respubliki Biełaruś, inšyja dziaržaŭnyja orhany i inšyja arhanizacyi, a taksama kansultatyŭna-daradčyja i inšyja orhany pry Prezidencie, vyznačaje ich status;

6. z papiaredniaj zhody Pałaty pradstaŭnikoŭ naznačaje na pasadu Prem’jer-ministra;

7. vyznačaje strukturu Urada Respubliki Biełaruś, naznačaje na pasadu i vyzvalaje ad pasady namiesnikaŭ Prem’jer-ministra, ministraŭ i inšych členaŭ Urada, prymaje rašennie ab adstaŭcy Urada abo jaho členaŭ;

8. vyklučany;

9. z papiaredniaj zhody Savieta Respubliki naznačaje na pasadu Hienieralnaha prakurora, Staršyniu Kamiteta dziaržaŭnaha kantrolu, Staršyniu i členaŭ Praŭlennia Nacyjanalnaha banka i vyzvalaje ich ad pasady na padstavach, praduhledžanych zakonam;

10. naznačaje suddziaŭ sudoŭ ahulnaj jurysdykcyi i vyzvalaje ich ad pasady na padstavach, praduhledžanych zakonam, kali inšaje nie vyznačana Kanstytucyjaj;

11. vyklučany;

12. vyklučany;

13. zviartajecca z pasłanniami da naroda Respubliki Biełaruś ab stanoviščy ŭ dziaržavie i ab asnoŭnych napramkach unutranaj i zniešniaj palityki;

14. zviartajecca sa štohadovymi pasłanniami da Parłamienta, jakija zasłuchoŭvajucca na Usiebiełaruskim narodnym schodzie; maje prava ŭdzielničać u rabocie Parłamienta i jaho orhanaŭ, vystupać pierad imi ŭ luby čas z pramovaj abo paviedamlenniem;

15. maje prava staršynstvavać na pasiadženniach Urada Respubliki Biełaruś;

16. naznačaje pradstaŭnikoŭ Prezidenta ŭ Parłamiencie, pamočnikaŭ, upaŭnavažanych i inšych słužbovych asob, pasady jakich vyznačany ŭ adpaviednasci z zakanadaŭstvam, kali inšaje nie praduhledžana Kanstytucyjaj;

17. vyrašaje pytanni ab pryjomie ŭ hramadzianstva Respubliki Biełaruś, jaho spynienni i pradastaŭlenni prytułku;

18. uznaharodžvaje dziaržaŭnymi ŭznaharodami, prysvojvaje kłasnyja čyny i zvanni, pazbaŭlaje dziaržaŭnych uznaharod, kłasnych čynoŭ i zvanniaŭ na padstavach, praduhledžanych zakonam;

19. ažycciaŭlaje pamiłavannie asudžanych;

20. viadzie pierahavory i padpisvaje mižnarodnyja dahavory, naznačaje na pasadu i vyzvalaje ad pasady pasłoŭ i pastajannych pradstaŭnikoŭ pry mižnarodnych arhanizacyjach;

21. prymaje davierčyja i adzyŭnyja hramaty akredytavanych pry im dypłamatyčnych pradstaŭnikoŭ zamiežnych dziaržaŭ;

22. u vypadku stychijnaha biedstva, katastrofy, a taksama sprob hvałtoŭnaha zmianiennia kanstytucyjnaha ładu, zachopu abo prysvajennia dziaržaŭnaj ułady, uzbrojenaha miaciažu, masavych i inšych biesparadkaŭ, što supravadžajucca hvałtam ci pahrozaj hvałtu z boku hrupy asob i arhanizacyj, u vyniku jakich uznikaje niebiaspieka žycciu i zdaroŭju ludziej, terytaryjalnaj cełasnasci i isnavanniu dziaržavy, uvodzić na terytoryi Respubliki Biełaruś abo ŭ asobnych jaje miascovasciach nadzvyčajnaje stanovišča z uniasienniem u trochdzionny termin pryniataha rašennia na zacviardžennie Savieta Respubliki;

23. u vypadkach, praduhledžanych zakanadaŭstvam, maje prava adkłasci praviadziennie zabastoŭki abo prypynić jaje, ale nie bolš čym na trochmiesiačny termin;

24. padpisvaje zakony; maje prava ŭ paradku, ustanoŭlenym Kanstytucyjaj, viarnuć zakon abo asobnyja jaho pałaženni sa svaimi piarečanniami ŭ Pałatu pradstaŭnikoŭ; 

25. maje prava admianiać akty Urada;

26. niepasredna abo praz stvarajemyja im orhany ažycciaŭlaje kantrol za zachavanniem zakanadaŭstva miascovymi orhanami kiravannia i samakiravannia; maje prava prypyniać rašenni miascovych Savietaŭ deputataŭ i admianiać rašenni miascovych vykanaŭčych i rasparadčych orhanaŭ u vypadku nieadpaviednasci ich zakanadaŭstvu;

27. farmiruje i ŭznačalvaje Saviet Biaspieki Respubliki Biełaruś; naznačaje na pasadu i vyzvalaje ad pasady Dziaržaŭnaha sakratara Savieta Biaspieki;

28. z’jaŭlajecca Hałoŭnakamandujučym Uzbrojenymi Siłami; naznačaje na pasady i vyzvalaje ad pasad vyšejšaje kamandavannie Uzbrojenych Sił;

29. uvodzić na terytoryi Respubliki Biełaruś u vypadku vajennaj pahrozy abo napadu vajennaje stanovišča, ab’jaŭlaje poŭnuju abo častkovuju mabilizacyju z uniasienniem u trochdzionny termin pryniataha rašennia na zacviardžennie Savieta Respubliki;

30. ažycciaŭlaje inšyja ŭstanoŭlenyja Kanstytucyjaj i zakonami paŭnamoctvy, nieabchodnyja dla realizacyi ŭskładzienych na jaho kanstytucyjnych funkcyj.

Artykuł 85. 
Prezident na asnovie i ŭ adpaviednasci z Kanstytucyjaj vydaje ŭkazy i rasparadženni, jakija majuć abaviazkovuju siłu na ŭsioj terytoryi Respubliki Biełaruś.

Ukazy i rasparadženni Prezidenta nie pavinny supiarečyć zakonam.

Artykuł 86. 
Prezident nie moža zajmać inšyja pasady, kali inšaje nie praduhledžana Kanstytucyjaj, a taksama atrymlivać aprača zarabotnaj płaty hrašovyja ŭznaharodžanni, za vyklučenniem aŭtarskaha ŭznaharodžannia za tvory navuki, litaratury i mastactva.

Prezident prypyniaje členstva ŭ palityčnych partyjach na ŭvieś termin paŭnamoctvaŭ.

Artykuł 87.
Prezident moža ŭ luby čas padać u adstaŭku. Adstaŭka Prezidenta prymajecca Pałataj pradstaŭnikoŭ.

Artykuł 88. 
Prezident moža być daterminova vyzvaleny ad pasady pry stojkaj niazdolnasci pa stanie zdaroŭja ažycciaŭlać abaviazki Prezidenta. Rašennie ab daterminovym vyzvalenni Prezidenta prymajecca bolšasciu nie mienš jak dzvie treci hałasoŭ ad poŭnaha składu Pałaty pradstaŭnikoŭ i bolšasciu nie mienš jak dzvie treci hałasoŭ ad poŭnaha składu Savieta Respubliki na padstavie zaklučennia spiecyjalna stvarajemaj pałatami kamisii.

Prezident moža być zniaty z pasady Usiebiełaruskim narodnym schodam u vypadku sistematyčnaha ci hrubaha parušennia Prezidentam Kanstytucyi abo ŭčyniennia dziaržaŭnaj zdrady ci inšaha ciažkaha złačynstva.

Prapanova ab vystaŭlenni abvinavačannia Prezidentu i zniacci jaho z pasady ŭnosicca Usiebiełaruskamu narodnamu schodu pa inicyjatyvie nie mienš jak adnoj treci ad poŭnaha składu Pałaty pradstaŭnikoŭ abo nie mienš jak 150 tysiač hramadzian Respubliki Biełaruś, jakija vałodajuć vybarčym pravam. Rassledavannie abvinavačannia arhanizujecca Usiebiełaruskim narodnym schodam.

Rašennie Usiebiełaruskaha narodnaha schodu ab zniacci Prezidenta z pasady prymajecca pasla atrymannia zaklučennia Kanstytucyjnaha Suda ab najaŭnasci faktaŭ sistematyčnaha abo hrubaha parušennia Prezidentam Kanstytucyi ŭ vypadku, kali Prezident abvinavačvajecca ŭ takim parušenni Kanstytucyi.

Rašennie Usiebiełaruskaha narodnaha schodu ab zniacci Prezidenta z pasady ličycca pryniatym, kali za jaho prahałasavała bolšasć ad poŭnaha składu Usiebiełaruskaha narodnaha schodu.

Niepryniaccie Usiebiełaruskim narodnym schodam rašennia ab zniacci Prezidenta z pasady na praciahu dvuch miesiacaŭ z dnia ŭniasiennia prapanovy ab vystaŭlenni abvinavačannia aznačaje adchilennie abvinavačannia. Prapanova ab vystaŭlenni abvinavačannia Prezidentu i zniacci jaho z pasady nie moža inicyjavacca ŭ pieryjad razhladu ŭ adpaviednasci z Kanstytucyjaj pytannia ab daterminovym spynienni paŭnamoctvaŭ Parłamienta.

U vypadku zniaccia Prezidenta ŭ suviazi z učynienniem złačynstva sprava pa sutnasci abvinavačannia razhladajecca Viarchoŭnym Sudom.

Artykuł 881. 
U vypadku vakansii pasady Prezidenta abo niemahčymasci vykanannia im svaich abaviazkaŭ na padstavach, praduhledžanych Kanstytucyjaj, jaho paŭnamoctvy da pryniasiennia Prysiahi navavybranym Prezidentam pierachodziać da Staršyni Savieta Respubliki.

U vypadku hibieli Prezidenta ŭ vyniku zamachu na jaho žyccio, učyniennia akta teraryzmu, vajennaj ahresii, u vyniku inšych dziejanniaŭ hvałtoŭnaha charaktaru:

pasiadženni Savieta Biaspieki pravodziacca pad kiraŭnictvam Staršyni Savieta Respubliki;

nieadkładna na padstavie rašennia Savieta Biaspieki va ŭstanoŭlenym paradku na terytoryi Respubliki Biełaruś uvodzicca nadzvyčajnaje abo vajennaje stanovišča;

dziaržaŭnyja orhany i słužbovyja asoby dziejničajuć u adpaviednasci z rašenniami Savieta Biaspieki.

Artykuł 89. 
Prezident vałodaje niedatykalnasciu, jaho honar i hodnasć achoŭvajucca zakonam.

Pałaženni častki pieršaj hetaha artykuła raspaŭsiudžvajucca na Prezidenta, jaki spyniŭ vykanannie paŭnamoctvaŭ u suviazi sa skančenniem terminu jaho znachodžannia na pasadzie abo daterminova ŭ vypadku jaho adstaŭki ci stojkaj niazdolnasci pa stanie zdaroŭja ažycciaŭlać abaviazki Prezidenta.

Prezident, jaki spyniŭ vykanannie svaich paŭnamoctvaŭ, nie moža być pryciahnuty da adkaznasci za dziejanni, učynienyja ŭ suviazi z ažycciaŭlenniem im prezidenckich paŭnamoctvaŭ.

Status Prezidenta, jaki spyniŭ vykanannie svaich paŭnamoctvaŭ, ustanaŭlivajecca zakonam.

Hłava 31. Usiebiełaruski narodny schod
Artykuł 891. 
Usiebiełaruski narodny schod – najvyšejšy pradstaŭničy orhan narodaŭładdzia Respubliki Biełaruś, jaki vyznačaje stratehičnyja napramki razviccia hramadstva i dziaržavy, zabiaspiečvaje niepachisnasć kanstytucyjnaha ładu, pierajemnasć pakalenniaŭ i hramadzianskuju zhodu.

Artykuł 892. 
Delehatami Usiebiełaruskaha narodnaha schodu z’jaŭlajucca:

Prezident Respubliki Biełaruś;

Prezident Respubliki Biełaruś, jaki spyniŭ vykanannie svaich paŭnamoctvaŭ u suviazi sa skančenniem terminu jaho znachodžannia na pasadzie abo daterminova ŭ vypadku jaho adstaŭki;

pradstaŭniki zakanadaŭčaj, vykanaŭčaj i sudovaj ułady;

pradstaŭniki miascovych Savietaŭ deputataŭ;

pradstaŭniki hramadzianskaj supolnasci.

Pradstaŭniki miascovych Savietaŭ deputataŭ i hramadzianskaj supolnasci na Usiebiełaruski narodny schod vybirajucca ad kožnaj vobłasci i horada Minska ŭ paradku, jaki vyznačajecca zakonam.

Hraničnaja kolkasć delehataŭ Usiebiełaruskaha narodnaha schodu składaje 1200 čałaviek.

Termin paŭnamoctvaŭ Usiebiełaruskaha narodnaha schodu składaje piać hadoŭ.

Usiebiełaruski narodny schod sklikajecca na pieršaje pasiadžennie Centralnaj vybarčaj kamisijaj nie pazniej za 60 dzion pasla vybaraŭ deputataŭ.

Delehat Usiebiełaruskaha narodnaha schodu prymaje ŭdzieł u rabocie Usiebiełaruskaha narodnaha schodu biez adryvu ad pracoŭnaj (słužbovaj) dziejnasci.

Kalehijalnym orhanam, jaki zabiaspiečvaje ŭ paradku, ustanoŭlenym zakonam, apieratyŭnaje vyrašennie pytanniaŭ, što ŭvachodziać u kampietencyju Usiebiełaruskaha narodnaha schodu, z’jaŭlajecca Prezidyum.

Staršynia Usiebiełaruskaha narodnaha schodu, jaho namiesniki i inšyja členy Prezidyuma vybirajucca Usiebiełaruskim narodnym schodam tajnym hałasavanniem.

Artykuł 893. 
Usiebiełaruski narodny schod:

1. zacviardžaje asnoŭnyja napramki ŭnutranaj i zniešniaj palityki, vajennuju daktrynu, kancepcyju nacyjanalnaj biaspieki;

2. zacviardžaje prahramy sacyjalna-ekanamičnaha razviccia Respubliki Biełaruś;

3. zasłuchoŭvaje Prem’jer-ministra ab vykananni prahram sacyjalna-ekanamičnaha razviccia Respubliki Biełaruś;

4. prapanuje zmianienni i dapaŭnienni ŭ Kanstytucyju;

5. prapanuje praviadziennie respublikanskich refierendumaŭ;

6. maje prava razhladać pytannie ab lehitymnasci vybaraŭ;

7. prymaje rašennie ab zniacci Prezidenta z pasady ŭ vypadku sistematyčnaha ci hrubaha parušennia im Kanstytucyi abo ŭčyniennia dziaržaŭnaj zdrady ci inšaha ciažkaha złačynstva;

8. maje prava ŭviesci na terytoryi Respubliki Biełaruś nadzvyčajnaje abo vajennaje stanovišča pry najaŭnasci padstaŭ, praduhledžanych Kanstytucyjaj, i ŭ vypadku biazdziejnasci Prezidenta pa hetych pytanniach; uviadziennie nadzvyčajnaha abo vajennaha stanovišča razhladajecca Usiebiełaruskim narodnym schodam pa inicyjatyvie Prezidyuma Usiebiełaruskaha narodnaha schodu abo Savieta Respubliki;

9. pa prapanovie Prezidenta, papiarednie ŭzhodnienaj z Prezidyumam Usiebiełaruskaha narodnaha schodu:

- vybiraje Staršyniu, namiesnika Staršyni i suddziaŭ Kanstytucyjnaha Suda i vyzvalaje ich ad pasady na padstavach, praduhledžanych zakonam;

- vybiraje Staršyniu, namiesnikaŭ Staršyni i suddziaŭ Viarchoŭnaha Suda i vyzvalaje ich ad pasady na padstavach, praduhledžanych zakonam;

- vybiraje Staršyniu i členaŭ Centralnaj vybarčaj kamisii i vyzvalaje ich ad pasady na padstavach, praduhledžanych zakonam;

10. pa prapanovie Prezidenta prymaje rašennie ab mahčymasci nakiravannia vajennasłužačych, supracoŭnikaŭ vajenizavanych arhanizacyj, inšych asob za miežy Respubliki Biełaruś dla ŭdziełu ŭ zabiespiačenni kalektyŭnaj biaspieki i dziejnasci pa padtrymanni mižnarodnaha miru i biaspieki;

11. ustanaŭlivaje dziaržaŭnyja sviaty i sviatočnyja dni;

12. uznaharodžvaje Prezidenta dziaržaŭnymi ŭznaharodami, a taksama prapanuje asob dla ŭznaharodžannia dziaržaŭnymi ŭznaharodami;

13. daje abaviazkovyja dla vykanannia daručenni dziaržaŭnym orhanam i słužbovym asobam, atrymlivaje infarmacyju ad dziaržaŭnych orhanaŭ i słužbovych asob, ažycciaŭlaje inšyja ŭstanoŭlenyja Kanstytucyjaj i zakonam paŭnamoctvy, nieabchodnyja dla realizacyi ŭskładzienych na jaho kanstytucyjnych funkcyj.

Artykuł 894. 
Pasiadženni Usiebiełaruskaha narodnaha schodu pravodziacca nie radziej čym adzin raz na hod.

Usiebiełaruski narodny schod moža być sklikany na niečarhovaje pasiadžennie pa inicyjatyvie Prezidenta, Prezidyuma Usiebiełaruskaha narodnaha schodu, abiedzviuch pałat Nacyjanalnaha schodu (sumiesnym rašenniem), a taksama pa inicyjatyvie nie mienš jak 150 tysiač hramadzian Respubliki Biełaruś, jakija vałodajuć vybarčym pravam.

Artykuł 895. 
Usiebiełaruski narodny schod dla realizacyi ŭskładzienych na jaho kanstytucyjnych funkcyj prymaje rašenni.

Rašenni Usiebiełaruskaha narodnaha schodu z’jaŭlajucca abaviazkovymi dla vykanannia i mohuć admianiać pravavyja akty, inšyja rašenni dziaržaŭnych orhanaŭ i słužbovych asob, jakija supiarečać intaresam nacyjanalnaj biaspieki, za vyklučenniem aktaŭ sudovych orhanaŭ.

Artykuł 896. 
Kampietencyja, paradak farmiravannia i dziejnasci Usiebiełaruskaha narodnaha schodu vyznačajucca Kanstytucyjaj i zakonam.

Hłava 4. Parłamient — Nacyjanalny schod
Artykuł 90. 
Parłamient – Nacyjanalny schod Respubliki Biełaruś z’jaŭlajecca pradstaŭničym i zakanadaŭčym orhanam Respubliki Biełaruś.

Parłamient składajecca z dzviuch pałat – Pałaty pradstaŭnikoŭ i Savieta Respubliki.

Artykuł 91. 
Skład Pałaty pradstaŭnikoŭ – 110 deputataŭ. Vybrannie deputataŭ Pałaty pradstaŭnikoŭ ažycciaŭlajecca ŭ adpaviednasci z zakonam na asnovie ŭsieahulnaha, svabodnaha, roŭnaha, pramoha vybarčaha prava pry tajnym hałasavanni.

Saviet Respubliki z’jaŭlajecca pałataj terytaryjalnaha pradstaŭnictva. Ad kožnaj vobłasci i horada Minska tajnym hałasavanniem vybirajucca na pasiadženniach deputataŭ miascovych Savietaŭ deputataŭ bazavaha ŭzroŭniu kožnaj vobłasci i horada Minska pa vosiem členaŭ Savieta Respubliki. Vosiem členaŭ Savieta Respubliki naznačajucca Prezidentam Respubliki Biełaruś. Členam Savieta Respubliki pažycciova z jaho zhody z’jaŭlajecca Prezident Respubliki Biełaruś, jaki spyniŭ vykanannie svaich paŭnamoctvaŭ u suviazi sa skančenniem terminu jaho znachodžannia na pasadzie abo daterminova ŭ vypadku jaho adstaŭki.

Vybary novaha składu pałat Parłamienta naznačajucca nie pazniej jak za try miesiacy da adzinaha dnia hałasavannia.

Niečarhovyja vybary pałat Parłamienta pravodziacca na praciahu troch miesiacaŭ z dnia daterminovaha spyniennia paŭnamoctvaŭ pałat Parłamienta.

Artykuł 92. 
Deputatam Pałaty pradstaŭnikoŭ moža być hramadzianin Respubliki Biełaruś, jaki dasiahnuŭ 21 hoda.

Členam Savieta Respubliki moža być hramadzianin Respubliki Biełaruś, jaki dasiahnuŭ 30 hadoŭ i pražyŭ na terytoryi adpaviednaj vobłasci, horada Minska nie mienš jak piać hadoŭ.

Deputaty Pałaty pradstaŭnikoŭ ažycciaŭlajuć svaje paŭnamoctvy ŭ Parłamiencie na prafiesijnaj asnovie.

Adna i taja ž asoba nie moža adnačasova z’jaŭlacca členam dzviuch pałat Parłamienta. Deputat Pałaty pradstaŭnikoŭ nie moža być členam Urada, deputatam miascovaha Savieta deputataŭ. Člen Savieta Respubliki nie moža być adnačasova členam Urada. Nie dapuskajecca sumiaščennie abaviazkaŭ deputata Pałaty pradstaŭnikoŭ, člena Savieta Respubliki z adnačasovym zaniacciem pasady Prezidenta abo suddzi.

Artykuł 93. 
Termin paŭnamoctvaŭ Parłamienta – piać hadoŭ, kali inšaje nie praduhledžana Kanstytucyjaj. Paŭnamoctvy Parłamienta mohuć być pradoŭžany na padstavie zakona tolki ŭ vypadku vajny.

Pieršaja pasla vybaraŭ siesija pałat Parłamienta sklikajecca Centralnaj vybarčaj kamisijaj i pačynaje svaju rabotu nie pazniej jak praz 30 dzion pasla vybaraŭ. Adlik tryccacidzionnaha terminu dla sklikannia i pačatku raboty pieršaj siesii Pałaty pradstaŭnikoŭ ažycciaŭlajecca z dnia vybaraŭ. Adlik tryccacidzionnaha terminu dla sklikannia i pačatku raboty pieršaj siesii Savieta Respubliki ažycciaŭlajecca z dnia pieršaha pasiadžennia deputataŭ miascovych Savietaŭ deputataŭ bazavaha ŭzroŭniu pa vybarach členaŭ Savieta Respubliki ad vobłasci abo horada Minska.

U vypadkach i ŭ paradku, praduhledžanych Kanstytucyjaj, paŭnamoctvy Pałaty pradstaŭnikoŭ abo Savieta Respubliki mohuć być spynieny daterminova. Sa spynienniem paŭnamoctvaŭ Pałaty pradstaŭnikoŭ abo Savieta Respubliki pa rašenniu Prezidenta mohuć być taksama spynieny paŭnamoctvy adpaviedna Savieta Respubliki abo Pałaty pradstaŭnikoŭ.

Artykuł 94. 
Paŭnamoctvy Pałaty pradstaŭnikoŭ mohuć być daterminova spynieny pry admovie ŭ daviery Uradu, vykazvanni votumu niedavieru Uradu abo dvuchrazovaj admovie ŭ dačy papiaredniaj zhody na naznačennie Prem’jer-ministra.

Paŭnamoctvy Pałaty pradstaŭnikoŭ abo Savieta Respubliki mohuć być taksama daterminova spynieny na padstavie zaklučennia Kanstytucyjnaha Suda ŭ vypadku sistematyčnaha abo hrubaha parušennia pałatami Parłamienta Kanstytucyi.

Rašenni pa hetych pytanniach Prezident prymaje nie pazniej čym u dvuchmiesiačny termin pasla aficyjnych kansultacyj sa staršyniami pałat.

Pałaty nie mohuć być raspuščany ŭ pieryjad nadzvyčajnaha abo vajennaha stanovišča, u apošnija šesć miesiacaŭ paŭnamoctvaŭ Prezidenta, u pieryjad vyrašennia pałatami pytannia ab daterminovym vyzvalenni Prezidenta ad pasady abo ŭ pieryjad vyrašennia Usiebiełaruskim narodnym schodam pytannia ab zniacci Prezidenta z pasady.

Nie dapuskajecca rospusk pałat na praciahu hoda z dnia ich pieršych pasiadženniaŭ i ŭ apošni hod paŭnamoctvaŭ Parłamienta.

U vypadku rospusku pałat Parłamienta navavybrany skład adpaviednaj pałaty ažycciaŭlaje svaje paŭnamoctvy da pačatku paŭnamoctvaŭ Parłamienta, vybranaha ŭ adziny dzień hałasavannia.

Artykuł 95. 
Pałaty zbirajucca na siesiju, jakaja adkryvajecca ŭ treci aŭtorak vierasnia i zakryvajecca ŭ apošni pracoŭny dzień červienia nastupnaha hoda.

Pałata pradstaŭnikoŭ, Saviet Respubliki ŭ vypadku asablivaj nieabchodnasci sklikajucca na niečarhovuju siesiju staršyniami pałat pa inicyjatyvie Prezidenta abo bolšasci deputataŭ Pałaty pradstaŭnikoŭ i členaŭ Savieta Respubliki ad poŭnaha składu kožnaj z pałat pa paradku dnia i ŭ termin, vyznačanyja inicyjataram.

Artykuł 96. 
Pałata pradstaŭnikoŭ vybiraje sa svajho składu Staršyniu Pałaty pradstaŭnikoŭ i jaho namiesnikaŭ.

Saviet Respubliki vybiraje sa svajho składu Staršyniu Savieta Respubliki i jaho namiesnikaŭ.

Staršyni Pałaty pradstaŭnikoŭ i Savieta Respubliki, ich namiesniki viaduć pasiadženni i kirujuć unutranym rasparadkam pałat.

Pałata pradstaŭnikoŭ i Saviet Respubliki sa svajho składu vybirajuć pastajannyja kamisii i inšyja orhany dla viadziennia zakonaprajektnaj raboty, papiaredniaha razhladu i padrychtoŭki pytanniaŭ, jakija adnosiacca da viedannia pałat.

Artykuł 97. 
Pałata pradstaŭnikoŭ:

1. razhladaje pa prapanovie Prezidenta, Usiebiełaruskaha narodnaha schodu, nie mienš jak adnoj treci ad poŭnaha składu kožnaj z pałat Parłamienta abo pa inicyjatyvie nie mienš jak 150 tysiač hramadzian Respubliki Biełaruś, jakija vałodajuć vybarčym pravam, prajekty zakonaŭ ab uniasienni zmianienniaŭ i dapaŭnienniaŭ u Kanstytucyju;

2. razhladaje prajekty zakonaŭ ab ratyfikacyi i denansacyi mižnarodnych dahavoraŭ; ab asnoŭnym zmiescie i pryncypach ažycciaŭlennia pravoŭ, svabod i abaviazkaŭ hramadzian; ab hramadzianstvie, statusie inšaziemcaŭ i asob biez hramadzianstva; ab pravach nacyjanalnych mienšasciej; ab ustanaŭlenni respublikanskich padatkaŭ i zboraŭ; ab pryncypach ažycciaŭlennia adnosin ułasnasci; ab asnovach sacyjalnaj abarony; ab pryncypach rehulavannia pracy i zaniatasci; ab šlubie, siam’i, dziacinstvie, maciarynstvie, baćkoŭstvie, vychavanni, adukacyi, kultury i achovie zdaroŭja; ab achovie navakolnaha asiaroddzia i racyjanalnym vykarystanni pryrodnych resursaŭ; ab vyznačenni paradku vyrašennia pytanniaŭ administracyjna-terytaryjalnaha ŭładkavannia dziaržavy; ab miascovym samakiravanni; ab sudaŭładkavanni, sudavodstvie i statusie suddziaŭ; ab kryminalnaj adkaznasci; ab amnistyi; ab abviaščenni vajny i zaklučenni miru; ab pravavych režymach nadzvyčajnaha i vajennaha stanoviščaŭ; ab ustanaŭlenni dziaržaŭnych uznaharod; ab tłumačenni zakonaŭ; prajekty inšych zakonaŭ;

21. razhladaje prajekty zakonaŭ ab respublikanskim biudžecie i ab zacviardženni spravazdačy ab jaho vykananni. Prajekty zakonaŭ ab respublikanskim biudžecie i ab zacviardženni spravazdačy ab jaho vykananni ŭnosiacca ŭ Pałatu pradstaŭnikoŭ Uradam pa ŭzhadnienni z Prezidentam;

3. naznačaje vybary Prezidenta;

4. daje papiaredniuju zhodu Prezidentu na naznačennie na pasadu Prem’jer-ministra;

5. zasłuchoŭvaje dakład Prem’jer-ministra ab prahramie dziejnasci Urada i adabraje abo adchilaje prahramu; paŭtornaje adchilennie pałataj prahramy aznačaje vykazvannie votumu niedavieru Uradu;

51. štohod zasłuchoŭvaje infarmacyju Hienieralnaha prakurora, Staršyni Kamiteta dziaržaŭnaha kantrolu i Staršyni Praŭlennia Nacyjanalnaha banka ab vynikach ich dziejnasci;

6. razhladaje pa inicyjatyvie Prem’jer-ministra pytannie ab daviery Uradu;

7. pa inicyjatyvie nie mienš jak adnoj treci ad poŭnaha składu Pałaty pradstaŭnikoŭ vykazvaje votum niedavieru Uradu; pytannie ab adkaznasci Urada nie moža być pastaŭlena na praciahu hoda pasla adabrennia prahramy jaho dziejnasci;

8. prymaje adstaŭku Prezidenta;

9. vyklučany;

10. admianiaje rasparadženni Staršyni Pałaty pradstaŭnikoŭ.

Pałata pradstaŭnikoŭ moža prymać rašenni pa inšych pytanniach, kali heta praduhledžana Kanstytucyjaj.

Artykuł 98. 
Saviet Respubliki:

1. adabraje abo adchilaje pryniatyja Pałataj pradstaŭnikoŭ prajekty zakonaŭ ab uniasienni zmianienniaŭ i dapaŭnienniaŭ u Kanstytucyju; prajekty inšych zakonaŭ;

2. daje papiaredniuju zhodu Prezidentu na naznačennie na pasadu i vyzvalennie ad pasady Hienieralnaha prakurora, Staršyni Kamiteta dziaržaŭnaha kantrolu, Staršyni i členaŭ Praŭlennia Nacyjanalnaha banka;

21. štohod zasłuchoŭvaje infarmacyju Hienieralnaha prakurora, Staršyni Kamiteta dziaržaŭnaha kantrolu i Staršyni Praŭlennia Nacyjanalnaha banka ab vynikach ich dziejnasci;

3. vyklučany;

4. vyklučany;

5. analizuje dziejnasć miascovych Savietaŭ deputataŭ, prymaje miery pa razvicci miascovaha samakiravannia; admianiaje rašenni miascovych Savietaŭ deputataŭ, jakija nie adpaviadajuć zakanadaŭstvu;

6. prymaje rašennie ab rospusku miascovaha Savieta deputataŭ u vypadku sistematyčnaha abo hrubaha parušennia im patrabavanniaŭ zakanadaŭstva i ŭ inšych vypadkach, praduhledžanych zakonam;

7. vyklučany;

8. razhladaje ŭkazy Prezidenta ab uviadzienni nadzvyčajnaha stanovišča, vajennaha stanovišča, poŭnaj abo častkovaj mabilizacyi i nie pazniej jak u trochdzionny termin pasla ich uniasiennia prymaje adpaviednaje rašennie.

Saviet Respubliki moža prymać rašenni pa inšych pytanniach, kali heta praduhledžana Kanstytucyjaj.

Artykuł 99. 
Prava zakanadaŭčaj inicyjatyvy naležyć Prezidentu, Usiebiełaruskamu narodnamu schodu, deputatam Pałaty pradstaŭnikoŭ, Savietu Respubliki, Uradu, a taksama hramadzianam, jakija vałodajuć vybarčym pravam, u kolkasci nie mienš jak 50 tysiač čałaviek i realizujecca ŭ Pałacie pradstaŭnikoŭ.

Zakonaprajekty, vynikam pryniaccia jakich moža być skaračennie dziaržaŭnych srodkaŭ, stvarennie abo pavieličennie raschodaŭ, unosiacca ŭ Pałatu pradstaŭnikoŭ pry najaŭnasci zaklučennia Urada.

Prezident abo pa jaho daručenniu Urad majuć prava ŭnosić prapanovy ŭ Pałatu pradstaŭnikoŭ i Saviet Respubliki ab abviaščenni razhladu prajekta zakona terminovym. Pałata pradstaŭnikoŭ i Saviet Respubliki ŭ hetym vypadku pavinny razhledzieć dadzieny prajekt na praciahu dziesiaci dzion z dnia ŭniasiennia na ich razhlad.

Pa patrabavanniu Prezidenta abo, z jaho zhody, Urada Pałata pradstaŭnikoŭ, Saviet Respubliki na svaich pasiadženniach prymajuć rašenni, hałasujučy ŭ cełym za ŭvieś uniesieny Prezidentam abo Uradam prajekt ci jaho častku, zachavaŭšy tolki tyja papraŭki, jakija prapanavany ci pryniaty Prezidentam abo Uradam.

Artykuł 100. 
Luby zakonaprajekt, kali inšaje nie praduhledžana Kanstytucyjaj, spačatku razhladajecca ŭ Pałacie pradstaŭnikoŭ, a potym u Saviecie Respubliki.

Zakonaprajekt, za vyklučenniem vypadkaŭ, praduhledžanych Kanstytucyjaj, stanovicca zakonam pasla pryniaccia Pałataj pradstaŭnikoŭ i adabrennia Savietam Respubliki bolšasciu hałasoŭ ad poŭnaha składu kožnaj pałaty.

Zakon ab respublikanskim biudžecie na čarhovy finansavy hod prymajecca da pačatku finansavaha hoda. U vypadku niepryniaccia zakona ab respublikanskim biudžecie va ŭkazany termin ažycciaŭlajecca časovaje kiravannie respublikanskim biudžetam.

Pryniatyja Pałataj pradstaŭnikoŭ zakonaprajekty na praciahu piaci dzion pieradajucca na razhlad u Saviet Respubliki, dzie mohuć razhladacca nie bolš jak dvaccać dzion, kali inšaje nie praduhledžana Kanstytucyjaj.

Zakon ličycca adobranym Savietam Respubliki, kali za jaho prahałasavała bolšasć ad poŭnaha składu Savieta Respubliki, abo kali na praciahu dvaccaci dzion, a pry abviaščenni zakonaprajekta terminovym – dziesiaci dzion z dnia ŭniasiennia jon nie byŭ razhledžany Savietam Respubliki. U vypadku adchilennia zakonaprajekta Savietam Respubliki pałaty mohuć stvaryć pahadžalnuju kamisiju, jakaja farmirujecca na parytetnaj asnovie, dla pieraadolennia ŭznikšych roznahałossiaŭ. Tekst zakonaprajekta, vypracavany pahadžalnaj kamisijaj, pradstaŭlajecca na adabrennie abiedzviuch pałat.

Kali pahadžalnaj kamisijaj nie pryniaty ŭzhodnieny tekst zakonaprajekta, Prezident abo pa jaho daručenniu Urad mohuć zapatrabavać, kab Pałata pradstaŭnikoŭ pryniała kančatkovaje rašennie. Zakon ličycca pryniatym Pałataj pradstaŭnikoŭ pry ŭmovie, što za jaho prahałasavała nie mienš jak dzvie treci ad poŭnaha składu Pałaty pradstaŭnikoŭ.

Zakon, pryniaty Pałataj pradstaŭnikoŭ i adobrany Savietam Respubliki abo pryniaty Pałataj pradstaŭnikoŭ u paradku, praduhledžanym hetym artykułam, pradstaŭlajecca ŭ dziesiacidzionny termin Prezidentu na podpis. Kali Prezident zhodny z tekstam zakona, jon u dvuchtydniovy termin padpisvaje zakon.

Kali Prezident na praciahu ŭkazanaha terminu zvierniecca ŭ Kanstytucyjny Sud z prapanovaj ab praviercy kanstytucyjnasci zakona, termin dla padpisannia takoha zakona prypyniajecca na čas razhladu prapanovy Kanstytucyjnym Sudom. Zaklučennie Kanstytucyjnaha Suda pavinna być pryniata nie pazniej za dziesiać dzion z dnia ŭniasiennia Prezidentam adpaviednaj prapanovy. Kali Kanstytucyjny Sud pacvierdzić kanstytucyjnasć zakona, Prezident padpisvaje jaho ŭ piacidzionny termin z dnia pryniaccia Kanstytucyjnym Sudom adpaviednaha zaklučennia. U vypadku pryznannia Kanstytucyjnym Sudom zakona nie adpaviednym Kanstytucyi Prezident viartaje jaho ŭ Pałatu pradstaŭnikoŭ.

Kali Prezident nie viartaje jaki-niebudź zakon na praciahu dvuch tydniaŭ pasla taho, jak jon byŭ pradstaŭleny Prezidentu, a ŭ vypadku pryniaccia Kanstytucyjnym Sudom zaklučennia ab kanstytucyjnasci zakona – piaci dzion z dnia pryniaccia adpaviednaha zaklučennia, zakon ličycca padpisanym. Zakon nie ličycca padpisanym i nie ŭstupaje ŭ siłu, kali jon nie moh być viernuty ŭ Parłamient u suviazi z zakančenniem siesii.

Pry niazhodzie z tekstam zakona Prezident viartaje jaho sa svaimi piarečanniami ŭ Pałatu pradstaŭnikoŭ, jakaja pavinna razhledzieć zakon z piarečanniami Prezidenta nie pazniej jak praz tryccać dzion. Kali zakon budzie pryniaty Pałataj pradstaŭnikoŭ bolšasciu nie mienš jak dzvie treci hałasoŭ ad poŭnaha składu, jon razam z piarečanniami Prezidenta ŭ piacidzionny termin nakiroŭvajecca ŭ Saviet Respubliki, jaki taksama pavinien razhledzieć jaho paŭtorna nie pazniej jak praz dvaccać dzion. Zakon ličycca pryniatym, kali jon adobrany bolšasciu nie mienš jak dzviuma traciami hałasoŭ ad poŭnaha składu Savieta Respubliki. Zakon pasla pieraadolennia Pałataj pradstaŭnikoŭ i Savietam Respubliki piarečanniaŭ Prezidenta padpisvajecca Prezidentam u piacidzionny termin. Zakon ustupaje ŭ siłu i ŭ tym vypadku, kali jon nie budzie padpisany Prezidentam u hety termin.

U takim ža paradku pałatami razhladajucca piarečanni Prezidenta na asobnyja pałaženni zakona, jakija viartajucca dla paŭtornaha hałasavannia. U hetym vypadku da vyniasiennia adpaviednaha rašennia Pałataj pradstaŭnikoŭ i Savietam Respubliki zakon padpisvajecca Prezidentam i ŭstupaje ŭ siłu, za vyklučenniem tych pałaženniaŭ, adnosna jakich majucca piarečanni Prezidenta.

Artykuł 101. 
Vyklučany.

Artykuł 102. 
Deputaty Pałaty pradstaŭnikoŭ i členy Savieta Respubliki karystajucca niedatykalnasciu pry vykazvanni svaich mierkavanniaŭ i ažycciaŭlenni svaich paŭnamoctvaŭ. Heta nie adnosicca da abvinavačannia ich u paklopie i zniavazie.

Na praciahu terminu svaich paŭnamoctvaŭ deputaty Pałaty pradstaŭnikoŭ i členy Savieta Respubliki mohuć być aryštavany, inšym čynam pazbaŭleny asabistaj svabody tolki z papiaredniaj zhody adpaviednaj pałaty, za vyklučenniem učyniennia dziaržaŭnaj zdrady abo inšaha ciažkaha złačynstva, a taksama zatrymannia na miescy ŭčyniennia złačynstva.

Kryminalnaja sprava ŭ dačynienni da deputata Pałaty pradstaŭnikoŭ abo člena Savieta Respubliki razhladajecca Viarchoŭnym Sudom.

Artykuł 103. 
Pasiadženni pałat z’jaŭlajucca adkrytymi. Pałaty, kali hetaha patrabujuć intaresy dziaržavy, mohuć pryniać rašennie ab praviadzienni zakrytaha pasiadžennia bolšasciu hałasoŭ ad ich poŭnaha składu. U čas pasiadženniaŭ, u tym liku i zakrytych, Prezident, jaho pradstaŭniki, Prem’jer-ministr i členy Urada mohuć vystupać biez čarhi tych, chto zapisaŭsia dla vystuplennia, stolki razoŭ, kolki jany hetaha zapatrabujuć.

Pałaty mohuć zbiracca sumiesna dla zasłuchoŭvannia štohadovaj infarmacyi Hienieralnaha prakurora, Staršyni Kamiteta dziaržaŭnaha kantrolu i Staršyni Praŭlennia Nacyjanalnaha banka ab vynikach ich dziejnasci, a taksama dla vyrašennia inšych pytanniaŭ, jakija ŭvachodziać u kampietencyju Parłamienta.

Adno pasiadžennie ŭ miesiac reziervujecca dla pytanniaŭ deputataŭ Pałaty pradstaŭnikoŭ i členaŭ Savieta Respubliki i adkazaŭ Urada.

Deputat Pałaty pradstaŭnikoŭ, člen Savieta Respubliki maje prava zviarnucca z zapytam da Prem’jer-ministra, členaŭ Urada, kiraŭnikoŭ dziaržaŭnych orhanaŭ. Zapyt pavinien być uklučany ŭ paradak dnia pałaty. Adkaz na zapyt naležyć dać na praciahu dvaccaci siesijnych dzion u paradku, ustanoŭlenym pałataj Parłamienta.

Pasiadžennie pałaty ličycca pravamocnym pry ŭmovie, što ŭ im udzielničaje bolšasć deputataŭ Pałaty pradstaŭnikoŭ abo členaŭ Savieta Respubliki ad poŭnaha składu pałaty.

Hałasavannie ŭ Pałacie pradstaŭnikoŭ i Saviecie Respubliki adkrytaje i ažycciaŭlajecca asabista deputatam, členam Savieta Respubliki šlacham padačy hołasu «za» abo «suprać». Tajnaje hałasavannie pravodzicca tolki pry vyrašenni kadravych pytanniaŭ.

Artykuł 104. 
Rašenni Pałaty pradstaŭnikoŭ prymajucca ŭ formie zakonaŭ i pastanoŭ. Pastanovy Pałaty pradstaŭnikoŭ prymajucca pa pytanniach rasparadčaha i kantrolnaha charaktaru.

Rašenni Savieta Respubliki prymajucca ŭ formie pastanoŭ.

Rašenni pałat ličacca pryniatymi pry ŭmovie, što za ich prahałasavała bolšasć ad poŭnaha składu pałat, kali inšaje nie praduhledžana Kanstytucyjaj.

Zakony padlahajuć nieadkładnamu aficyjnamu apublikavanniu pasla ich padpisannia i ŭstupajuć u siłu praz dziesiać dzion pasla apublikavannia, kali ŭ samim zakonie nie ŭstanoŭleny inšy termin.

Zakon nie maje zvarotnaj siły, za vyklučenniem vypadkaŭ, kali jon zmiakčaje abo admianiaje adkaznasć hramadzian.

Artykuł 105. 
Paradak dziejnasci Pałaty pradstaŭnikoŭ, Savieta Respubliki, ich orhanaŭ, deputataŭ Pałaty pradstaŭnikoŭ i členaŭ Savieta Respubliki vyznačajecca zakonam i rehłamientami pałat, jakija padpisvajucca staršyniami pałat.

Hłava 5. Urad — Saviet Ministraŭ Respubliki Biełaruś
Artykuł 106. 
Vykanaŭčuju ŭładu ŭ Respublicy Biełaruś ažycciaŭlaje Urad – Saviet Ministraŭ Respubliki Biełaruś – centralny orhan dziaržaŭnaha kiravannia.

Urad u svajoj dziejnasci padspravazdačny Prezidentu Respubliki Biełaruś i adkazny pierad Parłamientam Respubliki Biełaruś.

Urad składaje svaje paŭnamoctvy pierad navavybranym Prezidentam Respubliki Biełaruś.

Urad Respubliki Biełaruś składajecca z Prem’jer-ministra, jaho namiesnikaŭ i ministraŭ. U skład Urada mohuć uvachodzić i kiraŭniki inšych dziaržaŭnych orhanaŭ i arhanizacyj.

Prem’jer-ministr naznačajecca Prezidentam Respubliki Biełaruś z papiaredniaj zhody Pałaty pradstaŭnikoŭ. Rašennie pa hetamu pytanniu prymajecca Pałataj pradstaŭnikoŭ nie pazniej jak u dvuchtydniovy termin z dnia ŭniasiennia prapanovy pa kandydatury Prem’jer-ministra. U vypadku dvuchrazovaj admovy ŭ dačy zhody na naznačennie Prem’jer-ministra Pałataj pradstaŭnikoŭ Prezident Respubliki Biełaruś maje prava naznačyć vykonvajučaha abaviazki Prem’jer-ministra, raspuscić Pałatu pradstaŭnikoŭ i naznačyć novyja vybary.

Rabotaj Urada kiruje Prem’jer-ministr.

Prem’jer-ministr:

1. ažycciaŭlaje niepasrednaje kiraŭnictva dziejnasciu Urada i niasie piersanalnuju adkaznasć za jaho rabotu;

2. padpisvaje pastanovy Urada;

3. u dvuchmiesiačny termin pasla svajho naznačennia pradstaŭlaje Parłamientu prahramu dziejnasci Urada, a ŭ vypadku jaje adchilennia pradstaŭlaje paŭtornuju prahramu dziejnasci Urada na praciahu dvuch miesiacaŭ;

4. infarmuje Prezidenta ab asnoŭnych napramkach dziejnasci Urada i ab usich jaho najvažniejšych rašenniach;

41. štohod infarmuje Usiebiełaruski narodny schod ab vykananni prahram sacyjalna-ekanamičnaha razviccia Respubliki Biełaruś;

5. ažycciaŭlaje inšyja paŭnamoctvy, zviazanyja z arhanizacyjaj i dziejnasciu Urada.

Urad abo luby člen Urada majuć prava zajavić Prezidentu ab svajoj adstaŭcy, kali ličać niemahčymym dalejšaje ažycciaŭlennie ŭskładzienych na ich abaviazkaŭ. Urad zajaŭlaje Prezidentu ab adstaŭcy ŭ vypadku vykazvannia Pałataj pradstaŭnikoŭ votumu niedavieru Uradu.

Prem’jer-ministr moža pastavić pierad Pałataj pradstaŭnikoŭ pytannie ab daviery Uradu pa pradstaŭlenaj prahramie abo z kankretnaj nahody. Kali Pałata pradstaŭnikoŭ u daviery admaŭlaje, Prezident maje prava ŭ dziesiacidzionny termin pryniać rašennie ab adstaŭcy Urada abo ab rospusku Pałaty pradstaŭnikoŭ i naznačenni novych vybaraŭ. Pry adchilenni adstaŭki Urad pradaŭžaje ažycciaŭlać svaje paŭnamoctvy.

Prezident maje prava pa ŭłasnaj inicyjatyvie pryniać rašennie ab adstaŭcy Urada i vyzvalić ad pasady luboha člena Urada.

U vypadku adstaŭki abo składannia paŭnamoctvaŭ Urad Respubliki Biełaruś pa daručenniu Prezidenta pradaŭžaje ažycciaŭlać svaje paŭnamoctvy da sfarmiravannia novaha Urada.

Artykuł 107. 
Urad Respubliki Biełaruś:

kiruje sistemaj padparadkavanych jamu respublikanskich orhanaŭ dziaržaŭnaha kiravannia i inšych arhanizacyj, a taksama pa pytanniach, jakija ŭvachodziać u jaho kampietencyju, sistemaj miascovych vykanaŭčych i rasparadčych orhanaŭ;

raspracoŭvaje asnoŭnyja napramki ŭnutranaj i zniešniaj palityki i prymaje miery pa ich realizacyi;

raspracoŭvaje i ŭnosić pa ŭzhadnienni z Prezidentam u Pałatu pradstaŭnikoŭ prajekty zakonaŭ ab respublikanskim biudžecie i ab zacviardženni spravazdačy ab jaho vykananni; zabiaspiečvaje vykanannie respublikanskaha biudžetu;

zabiaspiečvaje praviadziennie adzinaj ekanamičnaj, finansavaj, kredytnaj i hrašovaj palityki, dziaržaŭnaj palityki ŭ halinie navuki i inavacyj, kultury, adukacyi, achovy zdaroŭja, ekałohii, sacyjalnaha zabiespiačennia i apłaty pracy, dziaržaŭna-pryvatnaha partniorstva;

prymaje miery pa zabiespiačenni pravoŭ i svabod hramadzian, abaronie intaresaŭ dziaržavy, nacyjanalnaj biaspiecy i abaranazdolnasci, achovie ŭłasnasci i hramadskaha paradku, baraćbie sa złačynnasciu;

vystupaje ad imia ŭłasnika ŭ dačynienni da majomasci, jakaja z’jaŭlajecca ŭłasnasciu Respubliki Biełaruś, arhanizuje kiravannie dziaržaŭnaj ułasnasciu;

zabiaspiečvaje vykanannie Kanstytucyi, rašenniaŭ Usiebiełaruskaha narodnaha schodu, zakonaŭ, aktaŭ Prezidenta;

admianiaje akty ministerstvaŭ i inšych padnačalenych jamu respublikanskich orhanaŭ dziaržaŭnaha kiravannia;

unosić Prezidentu prapanovy ab admienie rašenniaŭ miascovych vykanaŭčych i rasparadčych orhanaŭ u vypadku nieadpaviednasci ich zakanadaŭstvu;

ažycciaŭlaje inšyja paŭnamoctvy, uskładzienyja na jaho Kanstytucyjaj, zakonami i aktami Prezidenta.

Artykuł 108. 
Urad prymaje pastanovy, jakija majuć abaviazkovuju siłu na ŭsioj terytoryi Respubliki Biełaruś.

Prem’jer-ministr vydaje ŭ miežach svajoj kampietencyi rasparadženni.

Pastanovy Urada i rasparadženni Prem’jer-ministra nie pavinny supiarečyć zakonam i rašenniam Prezidenta.

Kampietencyja, paradak arhanizacyi i dziejnasci Urada vyznačajucca na asnovie Kanstytucyi zakonam ab Saviecie Ministraŭ Respubliki Biełaruś.

Hłava 6. Sud
Artykuł 109. 
Sudovaja ŭłada ŭ Respublicy Biełaruś ažycciaŭlajecca sudami.

Sistema sudoŭ budujecca na pryncypach terytaryjalnasci i spiecyjalizacyi.

Sudaŭładkavannie ŭ Respublicy Biełaruś vyznačajecca Kanstytucyjaj i zakonam.

Utvarennie nadzvyčajnych sudoŭ zabaraniajecca.

Artykuł 110. 
Suddzi pry ažycciaŭlenni pravasuddzia niezaležnyja i padparadkoŭvajucca tolki zakonu.

Jakoje-niebudź umiašannie ŭ dziejnasć suddziaŭ pa vykananniu pravasuddzia niedapuščalnaje i ciahnie adkaznasć pa zakonu.

Artykuł 111. 
Suddzi nie mohuć ažycciaŭlać pradprymalnickuju dziejnasć, vykonvać inšuju apłačvajemuju rabotu, akramia vykładčyckaj i navukova-dasledčaj.

Padstavy dla vybrannia (naznačennia) suddziaŭ na pasady i ich vyzvalennia praduhledžvajucca zakonam.

Artykuł 112. 
Sudy ažycciaŭlajuć pravasuddzie na padstavie Kanstytucyi i pryniatych u adpaviednasci z joj inšych narmatyŭnych pravavych aktaŭ.

Kali pry razhladzie kankretnaj spravy ŭ suda ŭzniknuć sumnienni ŭ kanstytucyjnasci narmatyŭnaha pravavoha akta, jaki padlahaje prymianienniu, sud da vyniasiennia sudovaj pastanovy stavić va ŭstanoŭlenym zakonam paradku pierad Kanstytucyjnym Sudom pytannie ab praviercy kanstytucyjnasci hetaha narmatyŭnaha pravavoha akta.

Artykuł 1121.
Viarchoŭny Sud uznačalvaje sistemu sudoŭ ahulnaj jurysdykcyi i z’jaŭlajecca najvyšejšym sudovym orhanam, jaki ažycciaŭlaje pravasuddzie praz hramadzianskaje, kryminalnaje i inšyja formy sudavodstva, praduhledžanyja zakonam.

Staršynia, namiesniki Staršyni i suddzi Viarchoŭnaha Suda vybirajucca i vyzvalajucca ad pasady Usiebiełaruskim narodnym schodam. Staršynia i namiesniki Staršyni Viarchoŭnaha Suda vybirajucca z liku suddziaŭ Viarchoŭnaha Suda.

Artykuł 113. 
Spravy ŭ sudach razhladajucca suddziami adnaasobna, a ŭ praduhledžanych zakonam vypadkach – kalehijalna.

Artykuł 114. 
Razbor spraŭ va ŭsich sudach adkryty.

Słuchannie spraŭ u zakrytym sudovym pasiadženni dapuskajecca tolki ŭ vypadkach, vyznačanych zakonam, z vykananniem usich praviłaŭ sudavodstva.

Artykuł 115. 
Pravasuddzie ažycciaŭlajecca na asnovie spabornasci i roŭnasci bakoŭ u pracesie.

Sudovyja pastanovy z’jaŭlajucca abaviazkovymi dla ŭsich dziaržaŭnych orhanaŭ, inšych arhanizacyj, słužbovych asob i hramadzian.

Baki i asoby, jakija ŭdzielničajuć u pracesie, majuć prava na abskardžannie rašenniaŭ, pryhavoraŭ i inšych sudovych pastanoŭ.

Artykuł 116. 
Kanstytucyjny Sud ažycciaŭlaje kantrol za kanstytucyjnasciu narmatyŭnych pravavych aktaŭ u dziaržavie praz kanstytucyjnaje sudavodstva z metaj abarony kanstytucyjnaha ładu Respubliki Biełaruś, harantavanych Kanstytucyjaj pravoŭ i svabod čałavieka i hramadzianina, zabiespiačennia viaršenstva Kanstytucyi i jaje pramoha dziejannia na terytoryi Respubliki Biełaruś.

Kanstytucyjny Sud farmirujecca ŭ kolkasci 12 suddziaŭ z vysokakvalifikavanych spiecyjalistaŭ u halinie prava, jakija majuć, jak praviła, vučonuju stupień.

Staršynia, namiesnik Staršyni i suddzi Kanstytucyjnaha Suda vybirajucca i vyzvalajucca ad pasady Usiebiełaruskim narodnym schodam. Staršynia i namiesnik Staršyni Kanstytucyjnaha Suda vybirajucca z liku suddziaŭ Kanstytucyjnaha Suda.

Suddzi Kanstytucyjnaha Suda vybirajucca na 11 hadoŭ.

Kampietencyja, arhanizacyja i paradak dziejnasci Kanstytucyjnaha Suda vyznačajucca Kanstytucyjaj i zakonam.

Artykuł 1161. 
Kanstytucyjny Sud pa prapanovach Prezidenta, Prezidyuma Usiebiełaruskaha narodnaha schodu, Pałaty pradstaŭnikoŭ, Savieta Respubliki, Viarchoŭnaha Suda, Savieta Ministraŭ daje zaklučenni:

ab tłumačenni Kanstytucyi;

ab adpaviednasci Kanstytucyi zakonaŭ, ukazaŭ Prezidenta, pastanoŭ Savieta Ministraŭ, narmatyŭnych pravavych aktaŭ inšych dziaržaŭnych orhanaŭ.

Kanstytucyjny Sud pa prapanovach Prezidenta daje zaklučenni:

ab kanstytucyjnasci prajektaŭ zakonaŭ ab uniasienni zmianienniaŭ i dapaŭnienniaŭ u Kanstytucyju;

ab adpaviednasci Kanstytucyi zakonaŭ, pryniatych Parłamientam, da ich padpisannia Prezidentam;

ab kanstytucyjnasci pytanniaŭ, jakija vynosiacca na respublikanski refierendum;

ab adpaviednasci Kanstytucyi mižnarodnych dahavoraŭ Respubliki Biełaruś, jakija nie ŭstupili ŭ siłu.

U vypadkach, praduhledžanych Kanstytucyjaj, Kanstytucyjny Sud u dvuchtydniovy termin daje zaklučenni:

pa prapanovie Prezidyuma Usiebiełaruskaha narodnaha schodu ab najaŭnasci faktaŭ sistematyčnaha abo hrubaha parušennia Prezidentam Kanstytucyi;

pa prapanovie Prezidenta ab najaŭnasci faktaŭ sistematyčnaha abo hrubaha parušennia pałatami Parłamienta Kanstytucyi.

Kanstytucyjny Sud pa prapanovie Prezidyuma Usiebiełaruskaha narodnaha schodu daje zaklučenni ab kanstytucyjnasci praviadziennia vybaraŭ Prezidenta, deputataŭ Pałaty pradstaŭnikoŭ i členaŭ Savieta Respubliki.

Kanstytucyjny Sud u paradku, ustanoŭlenym zakonam, vynosić rašenni:

pa skarhach hramadzian na parušenni ich kanstytucyjnych pravoŭ i svabod, praviarajučy kanstytucyjnasć zakonaŭ, prymienienych u kankretnaj spravie, kali vyčarpany ŭsie inšyja srodki sudovaj abarony;

pa zapytach sudoŭ, praviarajučy kanstytucyjnasć narmatyŭnych pravavych aktaŭ, jakija padlahajuć prymianienniu pry razhladzie sudami kankretnych spraŭ.

Zaklučenni i rašenni Kanstytucyjnaha Suda z’jaŭlajucca kančatkovymi, abskardžanniu i apratestavanniu nie padlahajuć.

Razdzieł V. Miascovaje kiravannie i samakiravannie
Artykuł 117. 
Miascovaje kiravannie i samakiravannie ažycciaŭlajecca hramadzianami praz miascovyja Saviety deputataŭ, vykanaŭčyja i rasparadčyja orhany, orhany terytaryjalnaha hramadskaha samakiravannia, miascovyja refierendumy, schody i inšyja formy pramoha ŭdziełu ŭ dziaržaŭnych i hramadskich spravach.

Artykuł 118. 
Miascovyja Saviety deputataŭ vybirajucca hramadzianami adpaviednych administracyjna-terytaryjalnych adzinak terminam na piać hadoŭ, kali inšaje nie praduhledžana Kanstytucyjaj.

U vypadku rospusku miascovaha Savieta deputataŭ navavybrany skład hetaha Savieta deputataŭ ažycciaŭlaje svaje paŭnamoctvy da pačatku paŭnamoctvaŭ miascovych Savietaŭ deputataŭ, vybranych u adziny dzień hałasavannia.

Artykuł 119. 
Kiraŭniki miascovych vykanaŭčych i rasparadčych orhanaŭ naznačajucca na pasadu i vyzvalajucca ad pasady Prezidentam Respubliki Biełaruś abo va ŭstanoŭlenym im paradku i zacviardžajucca na pasadzie adpaviednymi miascovymi Savietami deputataŭ.

Artykuł 120. 
Miascovyja Saviety deputataŭ, vykanaŭčyja i rasparadčyja orhany ŭ miežach kampietencyi vyrašajuć pytanni miascovaha značennia zychodziačy z ahulnadziaržaŭnych intaresaŭ i intaresaŭ nasielnictva, jakoje pražyvaje na adpaviednaj terytoryi, vykonvajuć rašenni vyšejstajačych dziaržaŭnych orhanaŭ.

Artykuł 121. 
Da vyklučnaj kampietencyi miascovych Savietaŭ deputataŭ naležać:

zacviardžennie prahram sacyjalna-ekanamičnaha razviccia, miascovych biudžetaŭ i spravazdač ab ich vykananni;

ustanaŭlennie ŭ adpaviednasci z zakonam miascovych padatkaŭ i zboraŭ;

vyznačennie ŭ miežach, ustanoŭlenych zakonam, paradku kiravannia i rasparadžennia kamunalnaj ułasnasciu;

naznačennie miascovych refierendumaŭ.

Artykuł 122. 
Miascovyja Saviety deputataŭ, vykanaŭčyja i rasparadčyja orhany na padstavie dziejučaha zakanadaŭstva prymajuć rašenni, jakija majuć abaviazkovuju siłu na adpaviednaj terytoryi.

Rašenni miascovych Savietaŭ deputataŭ, jakija nie adpaviadajuć zakanadaŭstvu, admianiajucca vyšejstajačymi pradstaŭničymi orhanami.

Rašenni miascovych vykanaŭčych i rasparadčych orhanaŭ, jakija nie adpaviadajuć zakanadaŭstvu, admianiajucca adpaviednymi Savietami deputataŭ, vyšejstajačymi vykanaŭčymi i rasparadčymi orhanami, a taksama Prezidentam Respubliki Biełaruś.

Rašenni miascovych Savietaŭ deputataŭ, vykanaŭčych i rasparadčych orhanaŭ, jakija abmiažoŭvajuć ci parušajuć pravy, svabody i zakonnyja intaresy hramadzian, a taksama ŭ inšych praduhledžanych zakanadaŭstvam vypadkach mohuć być abskardžany ŭ sudovym paradku.

Artykuł 123. 
U vypadku sistematyčnaha abo hrubaha parušennia miascovym Savietam deputataŭ patrabavanniaŭ zakanadaŭstva jon moža być raspuščany Savietam Respubliki. Inšyja padstavy daterminovaha spyniennia paŭnamoctvaŭ miascovych Savietaŭ deputataŭ vyznačajucca zakonam.

Artykuł 124. 
Kampietencyja, paradak stvarennia i dziejnasci orhanaŭ miascovaha kiravannia i samakiravannia vyznačajucca zakanadaŭstvam.

Razdzieł VI. Prakuratura. Kamitet dziaržaŭnaha kantrolu
HŁAVA 7. Prakuratura
Artykuł 125. 
Nahlad za dakładnym i adnastajnym vykananniem zakonaŭ, ukazaŭ i inšych narmatyŭnych pravavych aktaŭ ministerstvami i inšymi padnačalenymi Savietu Ministraŭ orhanami, miascovymi pradstaŭničymi i vykanaŭčymi orhanami, hramadskimi ab’jadnanniami, inšymi arhanizacyjami, słužbovymi asobami i hramadzianami ŭskładajecca na Hienieralnaha prakurora Respubliki Biełaruś i padnačalenych jamu prakuroraŭ.

Prakuratura ažycciaŭlaje nahlad za vykananniem zakonaŭ pry rassledavanni złačynstvaŭ, adpaviednasciu zakonu sudovych pastanoŭ pa hramadzianskich, kryminalnych spravach i spravach ab administracyjnych pravaparušenniach, u vypadkach, praduhledžanych zakonam, pravodzić papiaredniaje sledstva, padtrymlivaje dziaržaŭnaje abvinavačannie ŭ sudach.

Artykuł 126. 
Adzinuju i centralizavanuju sistemu orhanaŭ prakuratury ŭznačalvaje Hienieralny prakuror, jaki naznačajecca na pasadu i vyzvalajecca ad pasady Prezidentam z papiaredniaj zhody Savieta Respubliki.

Nižejstajačyja prakurory naznačajucca Hienieralnym prakuroram.

Artykuł 127. 
Hienieralny prakuror i nižejstajačyja prakurory niezaležnyja ŭ ažycciaŭlenni svaich paŭnamoctvaŭ i kirujucca zakanadaŭstvam. U svajoj dziejnasci Hienieralny prakuror padspravazdačny Prezidentu.

Artykuł 128. 
Kampietencyja, arhanizacyja i paradak dziejnasci orhanaŭ prakuratury vyznačajucca zakanadaŭstvam.

Hłava 8. Kamitet dziaržaŭnaha kantrolu
Artykuł 129. 
Dziaržaŭny kantrol za vykananniem respublikanskaha biudžetu, vykarystanniem dziaržaŭnaj ułasnasci, vykananniem aktaŭ Prezidenta, Parłamienta, Urada i inšych dziaržaŭnych orhanaŭ, jakija rehulujuć adnosiny dziaržaŭnaj ułasnasci, haspadarčyja, finansavyja i padatkovyja adnosiny, ažycciaŭlaje Kamitet dziaržaŭnaha kantrolu.

Artykuł 130. 
Kamitet dziaržaŭnaha kantrolu ŭtvarajecca Prezidentam.

Staršynia Kamiteta dziaržaŭnaha kantrolu naznačajecca na pasadu i vyzvalajecca ad pasady Prezidentam z papiaredniaj zhody Savieta Respubliki.

Artykuł 131. 
Kampietencyja, arhanizacyja i paradak dziejnasci Kamiteta dziaržaŭnaha kantrolu vyznačajucca zakanadaŭstvam.

Razdzieł VII. Finansava-kredytnaja sistema Respubliki Biełaruś
Artykuł 132. 
Finansava-kredytnaja sistema Respubliki Biełaruś uklučaje biudžetnuju sistemu, bankaŭskuju sistemu, a taksama finansavyja srodki pazabiudžetnych fondaŭ, arhanizacyj i hramadzian.

Na terytoryi Respubliki Biełaruś pravodzicca adzinaja biudžetna-finansavaja, padatkovaja, hrašova-kredytnaja, valutnaja palityka.

Artykuł 133. 
Biudžetnaja sistema Respubliki Biełaruś uklučaje respublikanski i miascovyja biudžety.

Dachody biudžetu farmirujucca za košt padatkaŭ, jakija vyznačajucca zakonam, inšych abaviazkovych płaciažoŭ, a taksama inšych pastuplenniaŭ.

Ahulnadziaržaŭnyja raschody ažycciaŭlajucca za košt respublikanskaha biudžetu ŭ adpaviednasci z jaho raschodnaj častkaj.

U adpaviednasci z zakonam u Respublicy Biełaruś mohuć stvaracca pazabiudžetnyja fondy.

Artykuł 134. 
Paradak składannia, zacviardžennia i vykanannia biudžetaŭ vyznačajecca zakonam.

Artykuł 135. 
Spravazdača ab vykananni respublikanskaha biudžetu pradstaŭlajecca na razhlad Parłamienta nie pazniej piaci miesiacaŭ z dnia zakančennia spravazdačnaha finansavaha hoda.

Spravazdačy ab vykananni miascovych biudžetaŭ padajucca na razhlad adpaviednych Savietaŭ deputataŭ u vyznačany zakanadaŭstvam termin.

Spravazdačy ab vykananni respublikanskaha i miascovych biudžetaŭ publikujucca.

Artykuł 136. 
Bankaŭskaja sistema Respubliki Biełaruś składajecca z Nacyjanalnaha banka Respubliki Biełaruś i inšych bankaŭ. Nacyjanalny bank rehuluje kredytnyja adnosiny, hrašovaje abaračennie, vyznačaje paradak razlikaŭ i vałodaje vyklučnym pravam emisii hrošaj.

Razdzieł VIII. Paradak zmianiennia i dapaŭniennia Kanstytucyi
Artykuł 137. 
Vyklučany.

Artykuł 138. 
Pytannie ab zmianienni i dapaŭnienni Kanstytucyi razhladajecca pałatami Parłamienta pa inicyjatyvie Prezidenta, Usiebiełaruskaha narodnaha schodu, nie mienš jak adnoj treci ad poŭnaha składu kožnaj z pałat Parłamienta abo nie mienš jak 150 tysiač hramadzian Respubliki Biełaruś, jakija vałodajuć vybarčym pravam.

Artykuł 139. 
Zakon ab zmianienni i dapaŭnienni Kanstytucyi moža być pryniaty pasla dvuch abmierkavanniaŭ i adabrenniaŭ Parłamientam z pramiežkam nie mienš troch miesiacaŭ.

Zmianienni i dapaŭnienni Kanstytucyi Parłamientam nie pravodziacca ŭ pieryjad nadzvyčajnaha abo vajennaha stanovišča, a taksama ŭ apošnija šesć miesiacaŭ paŭnamoctvaŭ Pałaty pradstaŭnikoŭ.

Artykuł 140. 
Zakony ab uniasienni zmianienniaŭ i dapaŭnienniaŭ u Kanstytucyju, ab uviadzienni ŭ dziejannie ŭkazanych zakonaŭ ličacca pryniatymi, kali za ich prahałasavała nie mienš jak dzvie treci ad poŭnaha składu kožnaj z pałat Parłamienta.

Zmianienni i dapaŭnienni Kanstytucyi mohuć być praviedzieny praz refierendum. Rašennie ab zmianienni i dapaŭnienni Kanstytucyi šlacham refierendumu ličycca pryniatym, kali za jaho prahałasavała bolš jak pałova hramadzian, jakija pryniali ŭdzieł u hałasavanni. Łičycca, što refierendum adbyŭsia, kali ŭ im pryniali ŭdzieł bolš jak pałova hramadzian, uniesienych u spisy dla hałasavannia.

Razdzieły I, II, IV, VIII Kanstytucyi mohuć być zmienieny tolki šlacham refierendumu.

Razdzieł IX. Zaklučnyja i pierachodnyja pałaženni
Artykuł 141. 
Zmianienni i dapaŭnienni Kanstytucyi ŭstupajuć u siłu praz dziesiać dzion pasla aficyjnaha apublikavannia takich zmianienniaŭ i dapaŭnienniaŭ, kali inšaje nie vyznačana ŭ hetym razdziele.

Artykuł 142. 
Zakony, ukazy Prezidenta i inšyja akty, što dziejničali da ŭstuplennia ŭ siłu zmianienniaŭ i dapaŭnienniaŭ Kanstytucyi, prymianiajucca ŭ častcy, jakaja nie supiarečyć Kanstytucyi.

Na praciahu dvuch hadoŭ pasla ŭstuplennia ŭ siłu zmianienniaŭ i dapaŭnienniaŭ Kanstytucyi zakony, praduhledžanyja ŭ Kanstytucyi, ukazy i rasparadženni Prezidenta pavinny być pryviedzieny ŭ adpaviednasć z Kanstytucyjaj.

Dekrety Prezidenta, vydadzienyja da ŭstuplennia ŭ siłu zmianienniaŭ i dapaŭnienniaŭ Kanstytucyi, prymianiajucca da pryznannia ich straciŭšymi siłu zakonami. Pałaženni adpaviednych dekretaŭ majuć pryjarytet u dačynienni da pryniatych da ich vydannia pałaženniaŭ zakonaŭ.

Artykuł 143. 
Dziaržaŭnyja orhany (słužbovyja asoby) ažycciaŭlajuć svaju dziejnasć na praciahu terminu, na jaki jany byli ŭtvorany (vybrany, naznačany), abo da spyniennia ich paŭnamoctvaŭ va ŭstanoŭlenym paradku.

Zmianienni i dapaŭnienni Kanstytucyi, što abmiažoŭvajuć kolkasć terminaŭ, na praciahu jakich adna i taja ž asoba moža zajmać pasadu Prezidenta, ustupajuć u siłu z dnia ŭstuplennia na pasadu navavybranaha Prezidenta.

Artykuł 144. 
Zakon, jaki vyznačaje kampietencyju, paradak farmiravannia i dziejnasci Usiebiełaruskaha narodnaha schodu, padlahaje pryniacciu na praciahu hoda z dnia ŭstuplennia ŭ siłu zmianienniaŭ i dapaŭnienniaŭ Kanstytucyi. Asoba, jakaja zajmaje pasadu Prezidenta na datu ŭstuplennia ŭ siłu zmianienniaŭ i dapaŭnienniaŭ Kanstytucyi, moža adnačasova z’jaŭlacca Prezidentam i Staršynioj Usiebiełaruskaha narodnaha schodu.

Artykuł 145. 
Da farmiravannia Usiebiełaruskaha narodnaha schodu vybrannie (naznačennie), vyzvalennie ad pasady Staršyni, namiesnika Staršyni i suddziaŭ Kanstytucyjnaha Suda, Staršyni, namiesnikaŭ Staršyni i suddziaŭ Viarchoŭnaha Suda, Staršyni i členaŭ Centralnaj vybarčaj kamisii, a taksama inšyja paŭnamoctvy, što pieradajucca Usiebiełaruskamu narodnamu schodu, ažycciaŭlajucca ŭ paradku, jaki dziejničaŭ da ŭstuplennia ŭ siłu zmianienniaŭ i dapaŭnienniaŭ Kanstytucyi.

Artykuł 146. 
Členy Centralnaj kamisii pa vybarach i praviadzienni respublikanskich refierendumaŭ pryznajucca členami Centralnaj vybarčaj kamisii i zachoŭvajuć svaje paŭnamoctvy na ŭvieś termin ich vybrannia (naznačennia).

Centralnaja vybarčaja kamisija ažycciaŭlaje paŭnamoctvy pa arhanizacyi vybaraŭ delehataŭ Usiebiełaruskaha narodnaha schodu pasla ŭstuplennia ŭ siłu zakona, jaki vyznačaje kampietencyju, paradak farmiravannia i dziejnasci Usiebiełaruskaha narodnaha schodu.

Artykuł 147. 
Pałaty Nacyjanalnaha schodu siomaha sklikannia zachoŭvajuć svaje paŭnamoctvy da pačatku paŭnamoctvaŭ pałat Nacyjanalnaha schodu vośmaha sklikannia.

Miascovyja Saviety deputataŭ dvaccać vośmaha sklikannia ažycciaŭlajuć svaje paŭnamoctvy da pačatku paŭnamoctvaŭ miascovych Savietaŭ deputataŭ dvaccać dziaviataha sklikannia.

Vybary deputataŭ Pałaty pradstaŭnikoŭ vośmaha sklikannia, deputataŭ miascovych Savietaŭ deputataŭ dvaccać dziaviataha sklikannia praviesci ŭ adziny dzień hałasavannia ŭ apošniuju niadzielu lutaha 2024 h.

Artykuł 148. 
Častka piataja artykuła 1161 Kanstytucyi ŭstupaje ŭ siłu pasla pryviadziennia zakanadaŭstva ab kanstytucyjnym sudavodstvie ŭ adpaviednasć sa zmianienniami i dapaŭnienniami Kanstytucyi i prymianiajecca ŭ dačynienni da zakonaŭ i inšych narmatyŭnych pravavych aktaŭ, prymienienych (jakija padlahajuć prymianienniu) u kankretnaj spravie pasla jaje ŭstuplennia ŭ siłu.

© Pres-słužba Prezidenta Respubliki Biełaruś, 2022
Zvyčajnaja viersija

